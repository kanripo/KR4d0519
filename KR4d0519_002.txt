# -*- mode: mandoku-view; -*-
#+TITLE: 薩天錫詩集
#+DATE: 2015-09-11 16:28:12.377317
#+PROPERTY: ID KR4d0519
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 2
#+PROPERTY: FILE SB04n0508-002薩天鍚詩集-第一千四百八十三册.
<pb:KR4d0519_SBCK_002-1a>¶
薩天錫詩集¶
　　七言律詩¶
　　　京口夜坐¶
鐡甕城頭刻漏遲涼霜如雪撲簾飛鴈聲堕地¶
夢廽枕月色滿城人搗衣塞北将軍猶索戰江¶
南㳺子苦思歸呼鷹腰箭從圍獵首蓿秋深馬¶
正肥¶
　　　登金山雄跨亭¶
朱欄六曲倚髙秋元氣茫茫日夜浮客去客来¶
天地老潮生潮落古今愁疎鐘水國前朝寺落¶
<pb:KR4d0519_SBCK_002-1b>¶
日海門何䖏舟更擬黄昏盡餘興却從燈火望¶
揚州¶
　　　寒夜懐京口韻¶
帝亰乆别夢相同鴻𪷟佳氣凌青空石麟銅雀¶
動涼月玉樓珠箔摇天風宫壷龍渇晚漏盡御¶
街馬滑春雪融綉衣貂帽少年子銀甕索酒蒲¶
萄宫¶
　　　馬上¶
秋水芙蓉淡淡粧平湖昨夜有新霜人間女子¶
空自好馬上郎君不暇狂十二玉楼多薄命三¶
<pb:KR4d0519_SBCK_002-2a>¶
千客路盡他郷上林白鴈無消息欲向何人寄¶
断腸¶
　　　送管十班監憲除廣西宣慰使¶
持莭曽臨江漢上分符又向瘴雲間花&KR0865;一日¶
行千里金虎三珠照百蠻露帳旌旗天接水星¶
營皷角月連山九重應有平徭託日聽将軍奏¶
凱還¶
　　　偕侍御郭幹卿過鍾山大崇禧萬壽寺¶
　　　文皇潜邸所建¶
　　御榻在焉侍御索詩因爲賦此¶
<pb:KR4d0519_SBCK_002-2b>¶
虎踞龍蟠王氣多雲深石磴碧嵯峨珠峯獨占¶
金陵勝寳地甞經翠輦過花草舊曽沾雨露殿¶
䑓今巳近星河登髙願效封人祝萬歲千秋保¶
太和¶
　　　寄賀天竺長老訢咲隠召住大龍翔集¶
　　　慶寺¶
東南隠者人不識一日才名動九重地濕厭㸔¶
天竺雨月明来聽景陽鍾衲衣香暖留春麝石¶
鉢雲寒臥夜龍何日相從陪杖屦秋風江上採¶
芙蓉¶
<pb:KR4d0519_SBCK_002-3a>¶
　　　夜宿池陽石墨驛納&KR0765;溪橋¶
　　　文皇南幸江陵駐蹕所也徘徊乆之賦¶
　　　詩未就忽雷電晦冥風雨大作急趋驛¶
　　　舎秉燭寫東壁時至順壬申五月¶
聖明天子南廵日尚想溪橋洗馬時雷電神光¶
猶警蹕草茅賤士敢言詩山河夜黒鬼神護雨¶
露春深草木知松栢如龍入霄漢行人謂是萬¶
年枝¶
　　　題劉渙中司空山隠居圖¶
放光峯下結茅廬光照山人夜讀書童子抱琴¶
<pb:KR4d0519_SBCK_002-3b>¶
隨白鶴隣翁㸔竹借籃輿門前秋景從風掃屋¶
後春田帶雨鋤自嘆天涯倦逰客十年未有一¶
㕓居¶
　　　髙郵城楼曉望¶
城上髙楼城下湖城頭盡角暁鳴鳴望中燈火¶
明還㓕天際星河澹欲無隔水人家種楊柳帶¶
霜鳬鴈起菰蒲短衣匹馬非吾事擬向烟波覔¶
釣徒¶
　　　燕將軍出獵¶
将軍一戰山河定雲漢昭囬玉帳高柳外觧鞍¶
<pb:KR4d0519_SBCK_002-4a>¶
春洗馬月中飛箭夜鳴鵰呼鷹走狗清時樂斬¶
将搴旗舊日勞白面官官催賜酒漠廷不數霍¶
嫖姚¶
　　　登鳯凰䑓御史大夫易釋熏何公索詩¶
　　　援筆應命¶
六朝歌舞豪華歇啇女猶能唱後庭千古江山¶
圍故國㡬畨風雨入空城鳯凰飛去梧桐老燕¶
子歸来楊柳青白面書生空吊古日陪&KR0865;馬繍¶
衣行¶
　　　再過鍾山大禧萬夀寺有感¶
<pb:KR4d0519_SBCK_002-4b>¶
紫翠烟霞岀上方逰人登覧憶先皇石闌空見¶
岩花落翠輦不来山路荒此日風雲消王氣舊¶
時草木染天香夜深行殿無人到應有山靈護¶
御床¶
　　　和中丞伯庸馬先生贈别中丞除南䑓¶
　　　僕馳驛逺迓至上亰中丞改除徽政以¶
　　　詩贈别¶
江南驛使路遥遥逺赴龍門㸔海潮桂殿且留¶
脩月斧銀河未許渡星軺隔花立馬聽更漏帶¶
月鳴珂趂早朝秖恐淮南春色動萬竿烟雨緑¶
<pb:KR4d0519_SBCK_002-5a>¶
相招¶
　　寄亰口鶴林寺長老了即休¶
白頭不出城南寺枯坐蒲團咲客忙過暑葛衣¶
從破碎逢秋竹院愈荒&KR0765;空山雲濕龍歸鉢古¶
屋松低鶴到床遥憶題詩舊逰䖏夜深東壁月¶
蒼蒼¶
　　　偕㢘公亮逰鍾山¶
十里松風吹酒醒馬頭雲氣碧崚嶒空山落葉¶
疑聞雨古塔踈林不見燈勝地難逢今日㑹舊¶
逰却憶向年曽使君五老峯前去應有新詩寄¶
<pb:KR4d0519_SBCK_002-5b>¶
病僧¶
　　　和叅政継學王先生海南還韻¶
飄零南北與東西倦鳥投林未許棲燈下冷風¶
山鬼嘯嶺南春雨竹雞啼炎天海國瘴雲合深¶
夜蠻郷客語低昔日持書烏府上五花&KR0865;馬作¶
霜蹄¶
　　　詠芙蓉¶
斑簾十二卷輕碧秋水芙蓉隔畫欄綵扇迎風¶
霞透影錦𫀆弄月酒生寒湘溾翠䄂留江浦仙¶
掌紅雲濕露盤秪恐淮南霜信早綘紗籠燭夜¶
<pb:KR4d0519_SBCK_002-6a>¶
深㸔¶
　　　次學士盧踈齋題贈句容唐别駕¶
踈齋落落謫仙才句曲名山数往来日讀茶經¶
醫酒病春從隣舎覔花栽昔年奏對含鷄舌今¶
日登臨獨鳯䑓頼有閒居唐别駕尋詩猿鶴莫¶
驚猜¶
　　　三衢守馬昻夫索題爛柯山石橋¶
洞口龍眠紫氣多登臨聊和采芝歌爛柯仙子¶
何年去鞭石神人此地過鳥鵲横橋秋有影銀¶
河垂地夜無波遙知題柱凌雲客天近應聞織¶
<pb:KR4d0519_SBCK_002-6b>¶
女梭¶
　　　宿茅山崇禧觀南䲧樓¶
天際三峯横紫烟山前山後盡芝田樓䑓木末¶
疑無路雞犬雲中半是仙白石經年皆化玉青¶
松鎮日秪聞泉曲林三舘幽樓地一夜鍾樓聽¶
雨眠¶
　　　題元符宫東秀軒又名日觀¶
茅君山下種玉田道士闢為東秀軒五色曉霞¶
開日觀萬株秋露滴雲根竹園笋出穿龍角松¶
樹年深長鶴孫一道天河横屋過奎光垂地夜¶
<pb:KR4d0519_SBCK_002-7a>¶
當門¶
　　　元統乙亥歲集賢學士只兒合舟奉㫖¶
　　　代祀真定路玉華宫睿宗仁聖景襄皇¶
　　　帝影堂僕俻監禮¶
大帝天香出內宫孝思與世總無窮百年禮樂¶
行三獻一派簫韶起半空使者領班雲氣裏女¶
仙摇珮月明中小臣監禮陪清列两䄂葵花暎¶
燭紅¶
　　　登鎮陽龍興寺閣觀銅鑄觀音像¶
眼中楼觀見應稀鐡鳯棲簷勢欲飛天半寳花¶
<pb:KR4d0519_SBCK_002-7b>¶
飄閣道月中桂子落僧衣髙擎玉露仙人掌上¶
碍銀河織女機全趙堂堂遺物在山川良是昔¶
人非¶
　　　寄叅政許可用¶
紫髯叅政黒頭公日日鳴珂近九重花底聽鶯¶
黄閣散御前批鳯紫泥封却將筆下文章潤散¶
作人間雨露濃未信吟詩趋幕府寒霜翠袖倚¶
芙蓉¶
　　　寄賀進士也先不花仲實除侍儀通事¶
　　舎人¶
<pb:KR4d0519_SBCK_002-8a>¶
舍人楚楚好容儀立在清朝白玉墀紫神窄衫¶
花萼繞黄金小帶荔枝垂綵旗拂柳春班卷宫¶
漏穿花午仗移朝罷太平無事日芙蓉葉上好¶
題詩¶
　　　僕官燕南照磨大名文濟王重賜綵二¶
　　　端賦詩以謝¶
夜夢東南五色雲曉聞使者巳臨門府中重遣¶
年前賜幕下多承望外㤙芝草暖霞浮露綵藕¶
絲秋水織霜痕何因得侍西園宴宫錦淋漓獻¶
壽樽¶
<pb:KR4d0519_SBCK_002-8b>¶
　　　寄文濟王府敎授郭尚之¶
聞君客食賢王府剪地芙蓉賜坐温不愛時名¶
題鴈塔願将苦學授龍孫中官送酒銀鉼小前¶
席談經絳帳尊却笑馮驩事干謁無魚㺗鋏尚¶
侯門¶
　　　送僉事王君實之淮東¶
使君臈月揚州去東閣梅開雪壓枝淮上有官¶
皆避馬竹西無䖏不題詩春風楊柳平山路夜¶
月瓊花后土祠從此公餘多勝覧好傳佳句逺¶
人知¶
<pb:KR4d0519_SBCK_002-9a>¶
　　　元統乙亥歲余除閩憲知事未行立春¶
　　　十日叅政許可用惠茶寄詩以謝¶
春到人間纔十日東風先過玉川家紫薇書寄¶
斜封印黄閣香分上賜茶秋露有聲浮薤葉夜¶
窓無夢到梅花清風两腋歸何䖏直上三山㸔¶
海霞¶
　　　别江州總管真定王克紹¶
我識文章王太守不知㡬日上潯陽琵琶亭前¶
好明月香爐峯頭多夜光吟詩寫字午衙静打¶
皷勸農春社忙萬一公餘頗相憶寄詩應到荔¶
<pb:KR4d0519_SBCK_002-9b>¶
枝郷¶
　　　阻風崔鎮有感¶
逆風吹河河倒行阻風時莭近清明南人北人¶
俱上塚桃花杏花開滿城雖云年少慣作客便¶
覺此日難為情河魚村酒亦足醉頼有同船好¶
弟兄¶
　　　再過界首驛¶
二月好風吹渡淮滿湖春水緑如苔官船到岸¶
人多識楚舘題詩客又来近水人家楊柳暗禁¶
烟時莭杏花開一官迢遞三山逺海上星槎㡬¶
<pb:KR4d0519_SBCK_002-10a>¶
日囬¶
　　　姑蘇䑓奉和侍御継學王光生贈别¶
&KR0865;馬霜䑓好使君碧羅衫色綉春雲簾垂綬帶¶
蝦鬚織燭剪金釵燕尾分四海名髙曕北斗五¶
絃調古和南薫姑蘇䑓下人無数争㸔文星拜¶
主文¶
　　　錢唐驛楼望吴山¶
仙居時復與僧隣簾幕人家紫翠分後嶺楼䑓¶
前嶺接上方鍾鼓下方聞市聲到海迷紅霧花¶
氣漲天成綵雲一代繁華如昨日御街燈火月¶
<pb:KR4d0519_SBCK_002-10b>¶
紛紛¶
　　　贈陳衆仲¶
江南少識陳衆仲闕下才名北斗齊直閣每從¶
花底過揮毫曽向御前題觀魚小海鳯新浴立¶
馬上林鶯亂啼今日西湖湖上路獨騎欵叚路¶
春泥¶
　　　贈呉山紫陽庵女道士并引¶
　　　　武林呉山紫陽庵淛民有丁姓者棄¶
　　　　俗為全真一日忽召其妻入山書詩¶
　　　　四句云懶散六十三妙用無人識順¶
<pb:KR4d0519_SBCK_002-11a>¶
　　　　逆两俱忘虗空鎮常寂坐抱一膝而¶
　　　　逝俗謂之騎鶴化其妻束髪簮冠為¶
　　　　女道士奉其夫屍二十年不下山㡬¶
　　　　扵得道䄂仙渺茫姑不睱論其婦一¶
　　　　節乃可尚也婦年七十王其姓諱守¶
　　　　素亦淛人云登覧之餘因為賦詩¶
不見遼東丁令威舊逰城郭昔人非鏡中春去¶
青鵉老華表山空白鶴歸石竹淚乾斑雨在玉¶
簘声断綵雲飛洞門花落無人迹獨坐蒼苔𥙷¶
道衣¶
<pb:KR4d0519_SBCK_002-11b>¶
　　　過鵝湖寺¶
十里蒼松對寺門四圍翠滴露紛紛湖心水滿¶
通銀漢山頂鵞飛化白雲玉井芙蓉天上露劒¶
池雪浪月中聞石床茶竈如招隠還許閑人一¶
半分¶
　　　題鴉浴池¶
天池霹靂斤斧餘天風萬刼吹不枯白雲石面¶
化青雨落日海眼翻烏烏銀河靈鵲渡夜影月¶
窟老兔時濡鬚太平海上錦𫀆客跨鶴来㸔浴¶
鳯雛¶
<pb:KR4d0519_SBCK_002-12a>¶
　　　贈仁王講師達上人¶
香山居士美如玉亭亭秋水開芙蓉承㤙長楫¶
紫宸殿飛錫遥掛烏石峯散花天女遶經閣出¶
海神龍聞講鍾攅眉入社笑陶令載酒三生石¶
上逢¶
　　　臺山懐古¶
粤王故國四圍山雲氣猶屯虎豹関銅獸暗随¶
秋露泣海鴉多背夕陽還一時人物風壓外千¶
古英雄草莾間日暮鷓鴣啼更急荒苔野竹雨¶
班班¶
<pb:KR4d0519_SBCK_002-12b>¶
　　　石夫人詩¶
危危獨立向江濱四伴無人水作隣緑鬂懶梳¶
千載髻朱顔不改萬年春雪為膩粉憑風傅霞¶
作胭脂仗日匀莫道臉前無寳鑑一輪明月照¶
夫人¶
　　　安分¶
心求安樂少思錢無辱無榮本自然春目賞花¶
惟貰酒冬天踏雪旋添綿頻將棊局消長日時¶
爇香薫篆細烟萬事皆由天理順何愁衣禄不¶
周全¶
<pb:KR4d0519_SBCK_002-13a>¶
　　　丁卯年及苐謝㤙崇天門¶
禁柳青青白玉橋無端春色上宫𫀆卿雲五彩¶
中天見聖澤千年此日遭虎榜姓名書勑𥿄羽¶
林冠帶竪旌旄承㤙朝罷頻囬首午漏花深紫¶
殿髙¶
　　　敕賜㤙榮宴¶
内侍傳宣下玉亰四方多士預㤙榮宫花壓㡌¶
金牌重舞妓當筵翠䄂輕銀甕春分官寺酒玉¶
杯香賜御厨羮小臣涓滴皆君澤惟有丹心荅¶
聖明¶
<pb:KR4d0519_SBCK_002-13b>¶
　　　同克明曹生清明日登北固山和韻¶
三月二日風日暖千家萬家桃李開少年白日¶
騎馬去滿城紅雨拂面来共君且飲酒一斗䖏¶
世不必歌七哀孫劉事業果何在百年断石生¶
莓苔¶
　　　寄呈江東㢘使王継學¶
瓜歩遥聞鼓角聲淮船夜過石頭城當年嶺海¶
家何在此日江湖夢亦清紫塞秋風𥘉度鴈玉¶
堂夜月舊聞鶯秪應王謝風流在臥治山東足¶
令名¶
<pb:KR4d0519_SBCK_002-14a>¶
　　　金陵道中¶
烟樹雲林半有無野人行李更䔥踈堠長堠短¶
逢官馬山北山南听鷓鴣萬里関河成客舎■¶
更風雨憶吾廬寂寥一點寒燈在酒熟隣家許¶
夜沽¶
　　　層樓¶
廣寒世界夜迢迢醉拍䦨干酒易消河漢入樓¶
天不雨江風吹月海𥘉潮影摇翠幙金蓮炬夢¶
断&KR0765;雲碧玉簫休唱後庭舊時曲六朝宫殿草¶
蕭蕭¶
<pb:KR4d0519_SBCK_002-14b>¶
　　　述懐¶
客程去住與身違誤擲漁竿下釣磯好客不來¶
門户俗逺親相棄信音稀青春背我堂堂去黄¶
葉無情片片飛遥望家山搔短髪故園酒熟蠏¶
𧑃肥¶
　　　句曲贈清玄道士陳玉泉朝亰還山復¶
　　　拜廣陵觀¶
清玄道士騎黄鶴曽向春班趂早朝香動螭頭¶
雲氣暗路囬龍尾珮聲遥還山去採泉中玉洗¶
耳終亡樹上瓢聞說淮南招桂隠渡江明月听¶
<pb:KR4d0519_SBCK_002-15a>¶
吹簫¶
　　　望金陵¶
行人雨霽金陵去蕭寺鍾聲又逺聽五月潮聲¶
方洶湧六朝文物已凋零春風玉樹留歌韻暮¶
日青山立畫屏千古興亡堪一咲買花載酒賞¶
心亭¶
　　　季子廟¶
公子不来春草綠故宫禾黍亦離離沸原尚有¶
千年井古篆猶存十字碑去國一身䡖似葉歸¶
田两鬂細如絲李家兄弟一朝暮羞見延陵季¶
<pb:KR4d0519_SBCK_002-15b>¶
子祠¶
　　　題楊州驛¶
銀燭髙燒照不眠呼児飲馬汲清泉寒砧萬户¶
月如水塞鴈一聲霜滿天金縷欵歌耒枕上銀¶
瓶索酒到亭前明朝赱馬燕山道贏得紅楼說¶
少年¶
　　　雪米¶
萬斛珠璣㵼大荒六丁誰為發天倉雲孫捧出¶
南箕簸月姊舂来北斗量狼戾也知逢稔歲貯¶
儲元不濟飢腸風流㶚上尋詩客千古無人說¶
<pb:KR4d0519_SBCK_002-16a>¶
秕糠¶
　　　移梅¶
㡬夜幽香惱夢魂慇懃来倩隴頭人鑿開東閣¶
窓前地分得西湖雪裏春瘦影畨来新体態踈¶
枝猶帶舊精神今朝伴我清吟䖏不許詩懐更¶
有塵¶
　　　元日¶
元日端門瑞氣新層層冠帶羽林軍雲邊鵠立¶
千官暁天上龍飛萬國春宫殿日髙騰紫氣簫¶
韶風細入青雲太平天子㤙如海亦遣椒觴到¶
<pb:KR4d0519_SBCK_002-16b>¶
小臣¶
　　　寄馬昻夫總管¶
衢州太守文章伯酒渴時𫾣玉井氷徑造竹床¶
忘是客横拖䉫杖去尋僧人傳絶句工唐體自¶
恐生前是薛䏻日暮江東懐李白鳯凰䑓上㡬¶
囬登¶
　　　送僧歸廬山¶
楊子江頭木葉風上人歸興白雲重净瓶滿貯¶
蓬莱水客舫遥听精舎鍾到家自笑門前鶴洗¶
鉢不驚潭底龍珎重匡廬山畔路逢人應問舊¶
<pb:KR4d0519_SBCK_002-17a>¶
栽松¶
　　　次張舉韻題皖山金氏綉野亭¶
南冠猶有舊風流說㸔舒州䖏䖏幽最喜園林¶
動花竹不妨城郭帶林丘一樽濁酒青山暮三¶
徑晚香黄菊秋未識孤高金䖏士杖藜應許約¶
同逰¶
　　　贈莫州同年縣尹米思泰¶
倦客重来憶去年荒城斜日淡炊烟民居星散¶
無官訟里巷秋深盡水田禾稼半生城郭裏槐¶
花亂落縣門前路傍父老頭如雪共道文章令¶
<pb:KR4d0519_SBCK_002-17b>¶
尹賢¶
　　　送劉子謙照磨之廣西¶
一官未厭馬蹄遥要使南荒識鳯毛幕府紅蓮¶
開白晝轅門碧草暎青𫀆牙旗曉濕蠻烟重羽¶
箭宵鳴嶺月高努力平徭當第一剖符懸印賜¶
勲勞¶
　　　和馬昻夫雜詠賞心亭懐古¶
景陽宫井緑蕪深空有楊花暗御林一自朝雲¶
歸寺裏㡬面明月到樓心陳䑓露冷蛩声苦楚¶
水波寒鴈影沉白髪詞臣多感慨長歌對酒向¶
<pb:KR4d0519_SBCK_002-18a>¶
誰斟¶
　　　層楼感舊¶
倚遍䦨干憶徃年南朝文物巳䔥然空遺故國¶
山如畫依舊長江浪拍天市井笙歌今漸少御¶
街灯火夜相連青青楼外秦淮桺㡬度飛花送¶
客船¶
　　　上趙&KR0765;國¶
笑辭天上九鼎貴来種江東二頃田屈指巳無¶
元老在全身惟有國公賢新亭不必悲王道彭¶
澤何曽改晋年如此聲名半天下人間野史亦¶
<pb:KR4d0519_SBCK_002-18b>¶
堪傳¶
　　　贈學古澹上人¶
瘦影相随九節笻同𫀆無䖏覔行蹤逺㸔天目¶
山中寺来聴石頭城裏鍾洗鉢泉通陳井水開¶
窓雲度蔣陵松忽聞一夜猿啼月却憶飛來最¶
上峯¶
　　　送君卿伯循二御史廣東僉憲時僕在¶
　　　燕南¶
沙頭酒熟惜别離江波日色浮繍衣清溪鷗鷺¶
白蕩蕩白下楊柳青依依秋雲雙&KR0865;嶺表去明¶
<pb:KR4d0519_SBCK_002-19a>¶
月一鴈燕南飛曲江有酒願相憶莫遣鯉魚音¶
信稀¶
　　　送龍翔寺約上人之俗歸宜興状寺¶
雲水上人歸興忙棕鞋蒲扇葛衣&KR0765;過湖就得¶
郷船便入寺行穿茶樹香早趂鍾聲持木鉢夜¶
随灯影認禪床定囬却憶潜龍䖏曾住西廊苐¶
㡬房¶
　　　再逰崇禧寺¶
野人再到城南寺臨水芙蓉次苐開新酒瓦盆¶
青暎竹舊題石壁緑封苔夕陽半嶺牛羊下秋¶
<pb:KR4d0519_SBCK_002-19b>¶
色滿天鴻鴈来獨上新亭天地濶不湏揮淚洒¶
蓬莱¶
　　　逰青溪道院¶
晚&KR0765;喜見城東月髙照西隣道士家丹室火光¶
穿樹木石壇旛影赱龍蛇蝦鬚捲夜收雲氣仙¶
掌擎秋瀉露華倚杖扣門驚鶴睡珊珊珂珮隔¶
青霞¶
　　　題李遵道畫竹木圖¶
風流未識生前面翰墨空遺死後名鳯尾拂雲¶
秋有影龍頭出水夜無声半生清莭江南夢萬¶
<pb:KR4d0519_SBCK_002-20a>¶
里靈槎海上行應逐錦𫀆㺯明月倒騎赤鯉對¶
吹笙¶
　　　送張都事南䑓¶
幕府三年氷雪裏清溪秋水照芙蕖早霜两鬂¶
厭為客明月滿船空載書憶昔中臺簮豸角曽¶
封直諌動鵉輿而今江海多歸思白髮慈親暮¶
倚閭¶
　　　送南䑓察院吏馬允中䑓¶
御史䑓郎書上考彩衣歸慰日相親風烟驛路¶
江天暁灯火船窓雪夜春幕府十年心似水京¶
<pb:KR4d0519_SBCK_002-20b>¶
華三月馬如塵此時應有尋君䖏日到松㕔莫¶
厭頻¶
　　　和張仲舉清溪夜行¶
溪上人家溪樹青溪行野客思㝠冥月光蕩水¶
游魚出屐齒穿花宿鳥醒蔓草古陵神道没風¶
欞夜火鬼祠靈後庭遺曲依然在商女孤歌不¶
忍聽¶
　　　九日¶
北固山前逢九日小凉天氣入青𫀆浙江水落¶
玄霜下吴地秋深白鴈髙落㡌㸔花憐我軰呼¶
<pb:KR4d0519_SBCK_002-21a>¶
鷹戯馬憶児曹孫劉事業今何在斗酒聊書太¶
白豪¶
　　　休上人見訪¶
京口參軍門不出鶴林老子轎相過主人病乆¶
来車少門巷秋深落葉多金帳人趍新党項塵¶
寰誰識病維摩如何與子談詩夜臈雪空林落¶
凍柯¶
　　　清庵携酒訪¶
采石仙人携酒来病顔今始為君開何人更有¶
八十歲與子恣傾三百盃金縷歌殘銀燭短錦¶
<pb:KR4d0519_SBCK_002-21b>¶
𫀆醉倒玉山頽明朝酒醒重相見杖屨江村㸔¶
早楳¶
　　　送友人進柑入亰¶
緑髪參軍門不出黄岩老叟肯相過九重玉食¶
常年進千里金柑細馬䭾緑水青山南郡逺毳¶
𫀆貂㡌北風多同年若問儂消息為說愁来無¶
柰何¶
　　　送友人之廣西¶
昂昂野鶴在鷄群客裏相逢又見分酒醒玉簫¶
江左月夢囬白馬廣西雲洞庭秋水連天去建¶
<pb:KR4d0519_SBCK_002-22a>¶
業寒潮入夜聞君過此時應憶我我逄此際却¶
思君¶
　　　四時宮詞¶
御溝漲暖緑潺潺風細時聞響珮環芳草宫門¶
金鎻閉柳花簾幙玉鈎閑夢囬綉枕听黄鳥困¶
倚雕欄㸔白鷴落盡海棠天不管脩眉慚恨鎻¶
春山¶
日長縫就縷金衣髙桞風清拂翠眉閑倚小楼¶
題畫扇但聞别院笑弹棊主家㤙愛有時盡賤¶
妾心情無限思又向晚凉新浴罷琵琶自撥断¶
<pb:KR4d0519_SBCK_002-22b>¶
腸詞¶
宫溝水淺不通潮凉露瑶街濕翠翹天晚不聞¶
青玉珮月明偷㺯紫雲簫正宫夜半羊車過别¶
院秋深鶴駕遥却把閑情望牛女銀河烏鵲早¶
成橋¶
悄悄深宮不見人倚門惟有石麒麟芙蓉帳冷¶
愁長夜翡翠簾垂隔小春天逺難通青鳥信瓦¶
寒欲動白龍鱗夜深怕有羊車到自起籠灯照¶
雪紋¶
　　　亰城春日¶
<pb:KR4d0519_SBCK_002-23a>¶
三月亰城飛柳花燕姬白馬小紅車旌旗日暖¶
将軍府絃管春深宰相家小海銀魚吹白浪層¶
楼珠酒出紅霞蹇驢破㡌杜陵客獻賦歸来日¶
未斜¶
　　　贈劉尊師¶
羽人推轉阿香車童子穿松入翠華天上賜衣¶
沾雨露山中詩錦織雲霞瑶壇紫氣秋横劍石¶
屋丹光夜走砂擬借茅君三日鶴乘風騎到玉¶
皇家¶
　　　訪掲㬅碩祕書¶
<pb:KR4d0519_SBCK_002-23b>¶
城中車馬多如雲載酒問字無一人碧桃花開¶
光艷艶硯池水暖波𥻘粼先生楷書白晝静家¶
童畫𥿄烏絲匀落紅滿地送客去十年不見江¶
南春¶
　　　采石懐李白¶
夢断金雞萬里天醉揮秃筆掃蛮箋錦𫀆日進¶
酒一斗采石江空月滿船金馬重門天似海青¶
山荒塚夜如年秪應風骨蛾眉妬不作天仙作¶
水仙¶
　　　登石頭¶
<pb:KR4d0519_SBCK_002-24a>¶
登臨未惜馬蹄遥石木秋髙萬葉凋廢舘尚傳¶
陳後主新碑猶載晋南朝年深陌路埋花徑雨¶
壞山墻出翠翹六代興亡在何䖏石頭依舊打¶
寒潮¶
　　　題舒真人仙山楼觀圖¶
瑶花琪樹間霓旌十二朱楼接五城䑓上吹簫¶
秦弄玉雲邉度曲許飛瓊光流漢殿青鵉舞霞¶
擁凾関紫氣明方丈蓬莱俱咫尺不湏東望問¶
長生¶
　　　次韻送虞先生入蜀代祀¶
<pb:KR4d0519_SBCK_002-24b>¶
芙蓉仙掌座中低后土生光手可齊澗道蹴雲¶
衣有潤蜀天漏雨石無泥岐山過馬應聞鳯陳¶
寳停舟莫信雞柳馬大邦文物盛題詩湏近草¶
堂西¶
　　　寄句曲外史¶
霞珮翩翩出洞天當時彷彿見臞仙㡬年海上¶
張公子今日山中葛稚川滄海塵飛丹巳熟玉¶
堂人去榻空懸林間載酒来相覔乞寫丹經與¶
世傳¶
　　　寄王本中¶
<pb:KR4d0519_SBCK_002-25a>¶
王郎楚楚金閨彦五鳯楼前㸔闘雞花外漏傳¶
銀箭午日邉班退紫宫西吟詩月白傾盤露歸¶
馬春紅踏錦泥應念棲遲江左客破窓燈火雨¶
凄凄¶
　　　次韻&KR4243;茅山張伯雨二首¶
句曲道人門不出㡬時杖屨接慇懃春晴洗藥¶
分泉去午睡烹茶隔竹聞山脚客行驚犬吠樹¶
皮苔老結龍文三層䑓上月如水半夜吹簫入¶
紫雲¶
天際三峯翠色浮更於何䖏覔瀛洲也知方外¶
<pb:KR4d0519_SBCK_002-25b>¶
神仙好不識人間児女愁白犬吠人驚夜鬼珠¶
簾捲雨入明楼掛冠何日尋髙隠竹杖芒鞋絶¶
頂逰¶
　　　過孫&KR3858;¶
将軍一去繁華盡池舘長年鎻暮霞金谷東風¶
只芳草緑窓晴日自楊花鶯児别去空歌榭燕¶
子歸来無主家王氣東南巳消歇景陽宫沼夕¶
鳴蛙¶
　　　同吴郎飲道院¶
三月江南飛柳花松間童子臉如霞旋呼采石¶
<pb:KR4d0519_SBCK_002-26a>¶
仙人酒来醉山隂道士家西日下城人影散東¶
風吹馬㡌簷斜吳郎今夜瓜洲渡囬首江頭月¶
滿沙¶
　　　病中夜坐¶
江樹花開午夜春緑香吹散隔簾雲吟詩思苦¶
家人罵搗藥声髙隣舍聞惟有工程飡白术亦¶
無心事對紅裙消愁且喜楼西畔明月一池蛙¶
亂喧¶
　　　觀駕春逰二首¶
䔥韶風細入清虗日暖旌旗卷復舒雙鳯曉開¶
<pb:KR4d0519_SBCK_002-26b>¶
金翅扇六龍春駕紫雲車将軍斜插黄金虎丞¶
相低懸碧帶魚遥想宫盤露珠滑江南渇殺病¶
相如¶
日奏雲間紫鳯韶春随天上柘黄袍伏前虎捋¶
千金斧馬上鷹児五色縧獵士開弓黄犬壮宫¶
官擊鼓紫駝高侍逰亦有中書令七寳雕籠㸔¶
緑毛¶
　　　送僧還江西¶
病僧嵗晚歸何䖏落日空山白鴈声洗鉢欲辭¶
楊子水買魚多上豫章城雲深廬阜青松老風¶
<pb:KR4d0519_SBCK_002-27a>¶
細鄱湖白浪生更展諸方圖盡㸔髙低逺近互¶
縦横¶
　　　寒夜即事¶
桃邉漏水催更箭城下霜風動捲蘆寒夜綉簾¶
人送酒小楼銀燭客提壺自憐今日江南夢猶¶
認當年桞下壚又擬上元燈火夜扁舟載酒下¶
姑蘇¶
　　　招隠首山分韻得生字¶
龍飛鳯隠知何䖏今日空餘黄鵠名千古江山¶
圍故國五更風雨入空城猿啼洞府暮雲含花¶
<pb:KR4d0519_SBCK_002-27b>¶
落祠堂春草生何日結茅向青壁抱琴坐石聽¶
泉聲¶
　　　殿試謝㤙次韻¶
御柳青青白玉橋無端春色暖宫𫀆篷莱雲氣¶
紅楼近閶闔天風紫殿飄士子拜㤙文物盛舎¶
人賛禮旺声髙小臣雖出江湖逺馬上聽鶯夢¶
早朝¶
　　　逰竹林寺¶
野人一過竹林寺無数竹林生白烟江左玉龍¶
埋碧草月明黄鶴下青田樹衘宿雨蔵山鷓花¶
<pb:KR4d0519_SBCK_002-28a>¶
落春風老杜䳌何日来分雲半楬故人不用買¶
山錢¶
　　　次韻送人還茅山¶
八十華陽洞裏仙朝囬劍履御堦前丹砂出鼎¶
無餘火白髪㸔經有太玄三月雲江春似海九¶
重金闕日如年歸来依舊茅山月道徳明言說¶
五千¶
　　　酌桂芳庭¶
桂枝秋露洗銀瓶醉裏題詩記荅曽接竹池通¶
丹井水隔松人誦蘂珠經茶香石鼎燒紅葉酒¶
<pb:KR4d0519_SBCK_002-28b>¶
渴氷盤破紫菱一帶鍾山青未了碧窓雲氣護¶
龍亭¶
　　　賀内䑓治書奉敕樹碑先塋¶
獬豸峩冠侍紫皇綉衣玉斧破炎荒江東丘壠¶
雲山好天上文章雨露香句曲洞中天紫翠鳯¶
凰䑓上月清光忠臣孝子千年意永刻豊碑不¶
可忘¶
　　　逰長干寺¶
秦淮河上長干寺松栢蕭蕭雲日鮮故堠尚存¶
銅雀瓦断碑猶載晋朝年石壇旙影風吹動輦¶
<pb:KR4d0519_SBCK_002-29a>¶
路磗花雨滴穿惟有長廊舊時月幾囬缺後㡬¶
囬圎¶
　　　次韻三首¶
之子慇懃何䖏来清談煑茗不論杯五更門外¶
過風雨四月街頭買杏梅喜客有情窓動竹吟¶
詩無興硯生苔君家白酒何時熟病起應湏去¶
不囬¶
池塘過雨水生漪倚檻觀魚自悦怡長日似添¶
詩有趣故人因為病相知凉風忽過簾鈎動午¶
箭𥘉長刻漏移何䖏榴花照人面隔墻紅過两一¶
<pb:KR4d0519_SBCK_002-29b>¶
三枝¶
江南三月踏殘芳白苧衣輕樹影凉曲巷銀燈¶
先馬去誰家翠䄂隔簾香細歌金縷鳴牙板新¶
酒檀槽岀玉漿臥病日長思往事買舟乗興過¶
滄浪¶
　　　廣平馬懷素寓居姑蘇雨中見過¶
湖海相逢若弟昆丈夫志氣共誰論江山如此¶
苦多夢風雨蕭然忽過門為客尚嫌吴俗薄哦¶
詩乆别楚音存明朝北固楼中去共聽江声倒¶
百樽¶
<pb:KR4d0519_SBCK_002-30a>¶
　　　送人之金陵¶
江城積雨開新霽行李肅肅去逺垌千古風光¶
鬂邉白六朝山色馬頭青秦淮月出潮𥘉上䔥¶
寺鍾聲酒半醒莫唱當時後庭曲殿䑓衰草自¶
飛螢¶
　　　寄良常伯雨¶
良常道士人不識終歲㸔山不下楼隔屋术香¶
開酒甕捲簾樹色入茶甌雲深石燈麋鹿下月¶
黒松崖猿鶴愁安得飄然出塵鞅長年送别若¶
為逰¶
<pb:KR4d0519_SBCK_002-30b>¶
　　　奉次叅政継學王先生海南還桂林道¶
　　　中韻¶
空山幽響落林柯蛮犬呶呶吠碧蘿大庾嶺頭¶
三月盡欝孤䑓下㡬人過㯽榔雨過鳩鳴急薜¶
荔雲深猿嘯多㡬度裁詩寄相憶江南如此柰¶
愁何¶
　　　無題¶
爲客三年海上洲故郷何䖏瘴雲稠数千里外¶
蛮人域十八灘頭過客舟時有山禽呼姓字或¶
從海鳥作朋儔故人珂珮周旋䖏紫殿風清十¶
<pb:KR4d0519_SBCK_002-31a>¶
二樓¶
　　　南安道中¶
筍輿𥘉下上江船無数青山入枕邉㡬䖏猿啼¶
愁入瘴五更雞呌夢朝天不堪歲月如流水頼¶
有文章似湧泉歸日郷人問何徃云從海上覔¶
神仙¶
　　　章貢道中¶
多情明月落船傍萬里孤城望帝郷客裏巳無¶
金馬詔篋中猶有賜衣香嶺南地濕家山暮天¶
上風㣲殿閣凉憶得當年曽夜直玉龍銀箭漏¶
<pb:KR4d0519_SBCK_002-31b>¶
声長¶
　　　吉安道中¶
西風吹鴈不成行萬里孤舟下夕陽度峽冷風¶
欹客㡌捲簾凉月落琴床江湖水滿鷗偏樂花¶
桞春深馬正忙又㸔青原山色好故郷歸計喜¶
相将¶
　　　采石謾興¶
誰記将軍亡國時江東父老鬂如絲古今天塹¶
㡬千里南北楼船百萬維中國一蜚傳箭檄前¶
朝謾有渡江碑太平到䖏山如畫暖日晴風颺¶
<pb:KR4d0519_SBCK_002-32a>¶
酒旗¶
　　　次韻登凌歊䑓¶
山勢如龍去復廽閑雲野望護崇䑓離宫夜有¶
月髙下輦路日無人往来春色不随亡國盡野¶
花只作舊時開断碑衰草荒烟裏風雨年年上¶
緑苔¶
　　　過姑熟懐陳行之教授¶
經過姑熟多佳趣卜築黄花老亦佳白髮故人¶
田負郭青&KR0865;逰子客為家郡齋簷雨閑棊子官¶
路山風過棟花自咲欲歸歸未得裁詩相憶墨¶
<pb:KR4d0519_SBCK_002-32b>¶
翻鴉¶
　　宿青陽雲松臺二首¶
九老排雲獨擅尊衆山拱戴似児孫石房仙去¶
神光現洞府龍歸雨氣昏上古㡬年埋地軸至¶
今九柱揷天根何時身在層峯頂手把丹書扣¶
帝閽¶
縣門遥接九霞山日日天開圖畫㸔雲氣曉連¶
銅篆湿翠光晴鎻硯池寒人間官府紅塵馬天¶
上神仙白玉盤高臥雲松定何日仰扳北斗夜¶
䦨干¶
<pb:KR4d0519_SBCK_002-33a>¶
　　　過五溪¶
萬壑泉声下五溪小&KR0765;天氣下溪時相逢橋上¶
無非客行盡江南都是詩苦雨最嫌鳩喚急愛¶
山不厭馬行遲㡬時宿向華峯頂露月蕭蕭生¶
桂枝¶
　　　九華山題石潭驛¶
馬上行人㸔九華成飄飄髙斾倚天涯排空峭石¶
生玄筍落日竒峯掛赤霞仙掌九秋擎露屑天¶
河半夜礙星槎雲中五老應招手喚客来逰太¶
乙家¶
<pb:KR4d0519_SBCK_002-33b>¶
　　　寄中曹學士除浙江財賦總管聞至姑蘇¶
錢塘西府曹學士飲酒吟詩亦快㢤閑醉時逰¶
虎丘寺浩歌獨上姑蘇䑓一生好客黄金去百¶
嵗催人白髮来藉藉聲名滿天下朝廷今日肯¶
遺才¶
　　夢登高山得詩二首¶
登髙逺望四山齊何䖏風流杜牧之白苧曽聽¶
松下唱紫簫還向月中吹野雪雨後無行跡芳¶
草春深有断碑夢裏勝逰閑記得翠㣲高上寫¶
烏絲¶
<pb:KR4d0519_SBCK_002-34a>¶
杖藜踏破碧崔嵬夢裏清逰樂未囬萬壑泉声¶
松外去数行秋色鴈邉来文章小杜人何在風¶
雨重陽菊自開山路雲深行客倦竹雞飛上獨¶
春䑓¶
　　　石門懐舜咨夜坐¶
道人掛劍丹陽去欲八茅山恐未曽飛去難尋¶
雲外鶴歸来獨禮斗前燈夢囬洗鉢分秋水酒¶
渴𫾣壷碎夜氷獨有江東未歸客西風詩骨瘦¶
峻嶒¶
　　　建徳道中¶
<pb:KR4d0519_SBCK_002-34b>¶
泉作溪流右作橋桑麻成壠接東饒雞鳴犬吠¶
人家近水轉峯囬驛路遥虎嘯樹林風獵獵人¶
行弓箭馬蕭蕭多情一片吴天月夜夜相随伴¶
寂寥¶
　　寄湖南張子壽以西䑓御史拜前職素¶
　　有退志故舉兼善勸之¶
𥘉拂綉衣来日下又持憲節駐湖邊鐡冠晴雪¶
照荆國羽扇清風掃瘴烟客舘如聞鷓鴣語郷¶
程好買洞庭船状元御史今何學巳過楊州㸔¶
月圎¶
<pb:KR4d0519_SBCK_002-35a>¶
　　　大同驛¶
題詩洒墨江東驛筆力猶能挽怒濤飛騎將軍¶
朝出獵打門縣吏夜催徭天髙路逺心如水夜¶
永愁多獨過橋却憶玉堂諸學士鳯池東畔珮¶
聲遥¶
　　　畣茅山道士見寄¶
道人自有愛山癖蠟屐平生㡬两穿七竅冷雲¶
秋噴竹一琴明月夜調絃山中紫府茅君宅肘¶
後丹方許史傳短褐擬尋黄犢出長鑱&KR1263;雪早¶
春前¶
<pb:KR4d0519_SBCK_002-35b>¶
　　　酬張伯雨寄茅山志¶
恨余未識茅君面喜得茅山道士書燈外雨聲¶
那厭聽風前石髮豈堪梳碧窓雲氣寒生楮清¶
室丹珠夜繞厨夢到層䑓夜披卷桂林風動月¶
踈踈¶
　　　奎章閣觀進皇朝經世大典¶
文章天子大一統舘閣詞臣日纂脩萬丈奎光¶
懸祕閣九重春色滿龍楼門開玉鑰芸香動簾¶
捲金鈎硯影浮聖覧日長萬機暇墨花洗出鳯¶
池頭¶
<pb:KR4d0519_SBCK_002-36a>¶
　　　西宮春日¶
九重五采金銀闕冠帶将軍盡羽林上苑春鶯¶
随柳轉西宫午漏隔花深天開閶闔收金鎻簾¶
捲奎章聽玉音白髪儒臣賣詞賦長門應費萬¶
黄金¶
　　　登鳯凰䑓¶
梧桐葉落秋風老人去䑓空鳯不来梁武䑓城¶
芳草合吴王宮殿野桃開石頭城下春如水燕¶
子堂前雨長苔莫問人間㒷廢事百年相遇且¶
銜盃¶
<pb:KR4d0519_SBCK_002-36b>¶
　　　亰師春夜呈宋禮部¶
柳色無端染翠裙官街車馬去紛紛鶯花御苑¶
春多少漏箭宫壷夜㡬分金縷悠揚燕市月玉¶
簫繚繞鳯楼雲太平天子㤙如海亦遣餘音客¶
枕聞¶
　　　送王習靈新授宗師朝亰¶
玉珮珊珊下界聞天風吹動碧榴裙劉郎跨鶴¶
逰三島王子吹簫到五雲花洞夜深傳玉印石¶
壇月黑禮茅君若逢天上吴夫子應有丹砂肯¶
我分¶
<pb:KR4d0519_SBCK_002-37a>¶
　　　飛鳴宿食鴈¶
年去年来年復年帛書曽達茂陵前影連薊北¶
月横塞声断江南霜滿天雨暗蘆花愁夜渚露¶
香菰米下秋田平生千里與萬里塵世網羅空¶
自懸¶
　　寄新原林道士¶
我識華陽林道士歩虗空裏帶淮腔㡬年掛劍¶
茅君洞一夜渡船楊子江醉酒慣眠松下石題¶
詩愛近水邉窓仙家白鶴飬無数不惜人間借¶
一雙¶
<pb:KR4d0519_SBCK_002-37b>¶
　　　逰鍾山¶
&KR0865;馬穿雲到上方南廵輦路碧苔荒禪僧白晝¶
㸔竹殿山鬼黄昏避御床雲冷夜深龍在鉢日¶
長時有虎廵廊小桃十月開如錦猶帶前朝雨¶
露香¶
　　　登北固城楼¶
醉拍䦨干起白鷗登臨不忍古今愁六朝文物¶
随流水三國江山獨倚楼秃鬂凉風吹木葉孤¶
城落日下簾鈎海門不管前朝事猶送寒潮打¶
石頭¶
<pb:KR4d0519_SBCK_002-38a>¶
　　　鶴林僧送竹笋¶
㯶鞵桐㡌走風雨正是山僧送笋時夜月不留¶
栖鳯影春雷失却化龍枝從来不識葛藤味此¶
去方叅玉版師老子&KR0909;中水雪滿歲華晚莭更¶
相期¶
　　　逰鍾山¶
林影扶踈護碧苔肩輿上下路縈廽潮声萬壑¶
松風過雲氣滿楼山雨来梁武廟荒春草冷荆¶
公墓在野棠開百年感慨成何事且進生前酒¶
一杯¶
<pb:KR4d0519_SBCK_002-38b>¶
　　　陪張御史逰鍾山¶
烏府仙人獬豸冠清逰喜得共儒酸䳌花過雨¶
千岩净&KR0865;馬穿雲六月寒山鬼每驚詩句險客¶
懷惟愛酒杯寛一時佳興千年遇莫作浮生半¶
日㸔¶
　　　和同舉觀志能還武昌¶
短衣匹馬走江漢山川歴歴何雄㢤漢陽城高¶
鼓角動洞庭水深鴻鴈来雪消巴蜀浪翻屋黄¶
鶴磯下声如雷是時立馬夜呼渡清江苦竹聞¶
猿哀¶
<pb:KR4d0519_SBCK_002-39a>¶
　　　題半山寺¶
今日偶成林壑趣清幽恨未得從容龍歸石洞¶
半山雨潮捲天風十里松春路泥深多滑馬晚¶
楼霧重只聞鍾荆公舊隠知何䖏囬首蒼茫苐¶
㡬重¶
　　　江城翫雪¶
雪正紛紛客倚欄長江風急吼天関千重鐡甕¶
成銀甕一夜金山換玉山舟子迷歸寒浦外衲¶
僧欵在白雲間暁来霽日髙秼照好景依然恱¶
我顔¶
<pb:KR4d0519_SBCK_002-39b>¶
　　　逰金山¶
約客同逰買渡船閑觀古刹禮金仙山中好景¶
無多地天下知名苐一泉佛聞齊雲浮海與客¶
㠶過寺帶風烟當年郭璞因何事来葬江心作¶
浪傳¶
　　　平望驛道¶
左帶吴松右丑湖人家咲梧隔菰蒲風濤不動¶
魚龍國烟雨翻成水墨圖越客卧吹船上笛吴¶
姫多倚水邊壚鑑湖道士如招隠一曲地年得¶
賜無¶
<pb:KR4d0519_SBCK_002-40a>¶
　　　送王御史¶
&KR0865;馬如龍玉作鞭江頭下馬上官船承㤙不比¶
尋常軰入諌頻瞻咫尺天草滿畣田多戦骨花¶
飛驛路少人烟憲䑓自是清高甚時事関心易¶
白顛¶
　　　題玄妙觀玉皇殿¶
虗空䑓殿枕層岑木杪丹梯起百尋花落鳥啼¶
青竹裏客来犬吠白雲深松壇晝日移幢影石¶
室天風送鐸音老鶴如人窓下立閑聽羽士理¶
瑶琴¶
<pb:KR4d0519_SBCK_002-40b>¶
　　　復題平望驛¶
秋雨皇華下九天又随歸鴈過吴川荒村有火¶
夜投宿野渡無人秋放船中酒不堪連夜飲思¶
家無柰五更前歸来却𬒳青山咲萬丈黄塵两¶
鬂烟¶
<pb:KR4d0519_SBCK_002-41a>¶
薩天錫詩集¶
　　七言古體長短句歌行謡曲¶
　　　鸚鵡曲題楊妃綉枕¶
水晶簾垂宫晝長六曲屏風圍綉床羙人春睡¶
苦不足夢随飛燕逰昭陽覺来粉汗濕香臉一¶
線新紅枕痕淺三十六宫在眼前五色香雲随¶
指轉牙床端坐楊太真雲冠霞珮綘色裙雙成¶
小玉盡宫様綉衣烏㡌髙将軍雕籠七寳掛宫¶
樹玉案銀盤㸔鸚鵡可憐鸚鵡觧人語不說漁¶
陽動&KR0911;皷廼知禽語能戯人不知人語能殺身¶
<pb:KR4d0519_SBCK_002-41b>¶
亡家敗國汚天地天生尤物夫亦嗔一朝艶質¶
化塵土可恨可憐千萬古香魂不逐馬塵飛猶¶
記深閨綉房女重簾紫霧垂洞房錦屏綉褥蘭¶
麝香夜深酒醒換銀燭時見楊妃在耳傍君不¶
聞張麗華堕宫井銅雀章䑓煙燼冷繁華一夢¶
人不知萬事邯郸吕公枕¶
　　　華清曲題楊妃病齒¶
沉香亭北春晝長海棠睡起扶殘粧清歌妙舞¶
一時静燕語鶯啼空断腸朱唇半啓榴房破胭¶
清紅注珎珠顆一點春酸入瓠犀雪色鮫綃濕¶
<pb:KR4d0519_SBCK_002-42a>¶
香唾九華帳裏薫蘭烟玉肱曲枕珊瑚偏玉釵¶
半脫翠蛾歛龍髯天子空垂涎妾身雖侍君王¶
側别有閑情向誰說断腸塞上錦䙀児萬恨千¶
愁言不得城都遥進新荔枝金盤紫露甘如飴¶
紅塵一騎不成咲病中風味心自知君不聞華¶
清宫一齒作楚藏禍根又不聞馬嵬坡一身濺¶
血未足多漁陽一日&KR0911;皷動始覺開元天下痛¶
雲䑓不見漢功臣三十六牙何足用明眸皓齒¶
今巳矣風流何䖏三郎李¶
　　　楊花曲¶
<pb:KR4d0519_SBCK_002-42b>¶
燕亰女児十六七顔如花紅眼如漆蘭香滿路¶
馬如飛窄䄂短鞭嬌滴滴春風淡蕩摇春心銀¶
筝銀燭髙堂深綉裳不暖錦鴛夢紫簾紅霧天¶
沉沉芳華誰惜去如水春困着人倦梳洗夜来¶
小雨潤天街滿院楊花飛不起¶
　　　梅棠曲¶
内家楚楚諸王孫白馬金鞍耀日暄樽前細樂¶
耳厭聞世上閑愁生不識宫錦裁成五色雲真¶
珠蹙&KR0556;雙龍紋衣裳光彩照暮春紅靴着地輕¶
無塵翠楼珠箔玉鈎掛腸断纎腰無一把海棠¶
<pb:KR4d0519_SBCK_002-43a>¶
花底晝聞鶯太液池邉春洗馬千枝萬枝桃杏¶
紅花枝飄香薰酒中歸来月落酒未醒有詔早¶
入明光宫¶
　　　蘂珠宫¶
芙蓉城裏白玉樓氷簾倒掛珊瑚鈎羙人宴坐¶
太清室蛾眉不鎻人間愁彩橋東畔楊花轉飛¶
到三天紫清殿仙裳日暖藕絲香燕語鶯啼動¶
幽怨天風冷冷吹珮環霞冠不整偏雲鬟蕭郎¶
風骨何可得紫蕭赤鳯逰雲間瑶壇午夜霜華¶
重羅襪生寒紅一十錦屏甲帳蘂珠新雲房大¶
<pb:KR4d0519_SBCK_002-43b>¶
鼎丹砂嫩天宫仙女淡淡粧桃花洞口逢劉郎¶
巫山神女弄雲雨楚䑓人去空断腸歩虗聲断¶
欄干外春去秋来顔色改東風吹老碧桃枝深¶
院無人夜如海¶
　　　蘭臯曲¶
溪水潤蘭長幽芳春溪露滴蘭葉光美人日暮¶
采蘭去風吹露濕芙蓉裳芙蓉為裳蘭結珮玉¶
立亭亭臨水際天寒䄂薄人不識踈雨蘭苕鳴¶
翡翠幽蘭日日吹古香美人不来溪水長¶
　　　芙蓉曲兼善状元御史¶
<pb:KR4d0519_SBCK_002-44a>¶
秋江渺渺芙蓉香秋江女児将断腸絳𫀆春淺¶
護雲暖翠䄂日暮迎風&KR0765;鯨魚風起江波白霜¶
落洞庭飛木葉蕩舟何䖏採蓮花愛惜芙蓉㛙¶
顔色¶
　　　威武曲¶
桓桓燕将軍威武天下一赤面注丹砂虬髯如¶
挿㦸當年意氣何鷹楊手扶天子登龍床五年¶
垂拱如堯湯白日騎龍昇上蒼桓桓燕将軍威¶
或何可量熹㣲日色出東方早令一出照八方¶
毋使三月人皇皇母使三月人皇皇¶
<pb:KR4d0519_SBCK_002-44b>¶
　　　如夢曲哀燕將軍¶
芙蓉花為誰好洞房昨夜将軍老將軍老去空¶
鐡衣漆燈照室人不歸¶
宫錦𫀆毡帳髙將軍夜酌&KR0765;蒲萄蒲萄力重醉¶
不醒羙人猶在珊瑚枕¶
海子頭誰家楼綉簾半捲風悠悠行人謂是将¶
軍府将軍不来罷歌舞¶
将軍容丹砂紅威風凛凛盖世雄出門千騎塞¶
行路今日蕭蕭去何䖏¶
平村曲春水緑将軍獵囬曽此宿将軍一去成¶
<pb:KR4d0519_SBCK_002-45a>¶
荒丘依舊平村春水流¶
皂鵰鷹紫騮馬将軍圍獵平沙野朔風蕭蕭吹¶
野寒将軍戰馬逰不還¶
将軍功世莫比皇都甲苐連雲起将軍一去空¶
鎻門上馬䑓邉無一人¶
皓齒歌細腰舞緑窓朱戸将軍府将軍老去無¶
少年為野草兮為荒田¶
如花人櫻桃唇傍人近前丞相嗔繁華日日笙¶
歌動世事悠悠總如夢¶
朝作樂暮作樂朝暮杯盤金錯落日出欲盡東¶
<pb:KR4d0519_SBCK_002-45b>¶
方明歡樂未巳悲哀生¶
　　　卧病書懐¶
去年走馬尋魏關十里五里迷風烟孤臣泣血¶
紫塞外壮士倚劍青雲邉今年卧病在江海呼¶
児夜讀歸来篇結茅倚壁知何䖏飽聽一枕松¶
風眠¶
　　　鞦韆謡¶
寒梅零落春雪洒䔥娘腰瘦無一把淡黄楊栁¶
未成隂何人巳繋青&KR0865;馬畫楼深䖏迎春歸鞦¶
䩠影裏紅杏肥𪷟濛花氣濕人面東風吹冷輕¶
<pb:KR4d0519_SBCK_002-46a>¶
羅衣衣上粉珠流不歇暗觧翠裙花下摺殷勤¶
莫遺燕子知㑹向人間報風月¶
　　　過嘉興¶
三山雲海㡬千里十幅蒲㠶掛秋水呉中過客¶
莫思家江南畫船如屋裏蘆芽短短穿碧沙船¶
頭鯉魚吹浪花吳姬蕩漿八城去細雨小寒生¶
緑紗我歌水調無人續江上月&KR0765;吹紫竹春風¶
一曲鷓鴣詞花落鶯啼滿城緑¶
　　　皂林舟中¶
春溪野鴨肥可射幽樹深隂呌山鷓逺人三月¶
<pb:KR4d0519_SBCK_002-46b>¶
酒船過栁絮飛時杏花謝行竹水竹上雲林徃¶
徃人家或僧舎小官便欲賦歸来何䖏買山錢¶
可借¶
　　　江南樂¶
江南樂春水虹橋滿城郭出門不用金馬絡門¶
前花船如畫閣緑紗窓虗鎻春霧隔窓蛾眉秋¶
水活翡翠冠髙羅䄂濶楚舞呉歌勸郎酌紫竹¶
瑶絲相間作船頭栁花如雪落船尾彩旗風綽¶
綽秉燭夜逰随意足人生無如江南樂¶
　　　江南怨¶
<pb:KR4d0519_SBCK_002-47a>¶
江南怨生男逺逰生女賤十三畫得蛾眉成十¶
五新粧識郎面識郎一面思猶淺千金買官逰¶
不轉郎家冰田跨州縣大船小船過淮甸買官¶
未得不肯歸不惜韶華去如箭楊花簾幕飛乳¶
燕踈雨梧桐閑深院人生無如江南怨¶
　　　登歌風䑓¶
歌風䑓下河水黄歌風䑓上春草碧長河之水¶
日夜流碧草年年自春色當時漢祖為帝王龍¶
泉三尺飛秋霜五年馬上得天下富貴樂在歸¶
故郷里中故老争拜跪布襪麻鞋見天子龍顔¶
<pb:KR4d0519_SBCK_002-47b>¶
自喜還自傷一半随龍半為鬼翻思向目亭長¶
時一身傳檄日夜馳只今宇宙極四海一榻之¶
外難撑持却思猛士衞神宇安得長年在郷土¶
可憐創業垂統君却使乾機付諸吕淮隂年少¶
韓将軍金戈鐡馬立戰勲蔵弓烹狗太急迫觧¶
衣推食何殷勤致令英傑遭婦手血濺紅裙急¶
追首䔥何下獄子房歸左右功臣皆掣肘還郷¶
却賦太風歌向来老将今無多咸陽宫闕親眼¶
見今見荆棘埋銅駝䑓前老人淚如雨為言不¶
獨漢髙祖古来此事無不然稍稍昇平忘險阻¶
<pb:KR4d0519_SBCK_002-48a>¶
荒凉䑓前人巳矣今人哀悲歌感慨下䑓去断¶
碑春雨生莓苔¶
　　　過居庸関(至順癸酉歲)¶
居庸関山蒼蒼関南暑多関北&KR0765;天門暁開虎¶
豹臥石鼓晝擊雲雷張関門鑄鐡半空倚古来¶
㡬度壮士死草桹白骨棄不收冷雨隂風泣山¶
鬼道傍老翁八十餘短衣白髮扶犁鋤路人立¶
馬問前事猶能厯厯言丘墟夜来鋤豆得戈鐡¶
雨蝕風吹失顔色鐡腥惟帶土花青猶是将軍¶
戰時血前年人復鐡作門貔貅萬竈如雲屯生¶
<pb:KR4d0519_SBCK_002-48b>¶
存有功掛玉即死者誰復招孤魂居庸関何峥¶
嶸上天胡不呼六丁驅之海外休甲兵男耕女¶
織天下平千古萬古無戰争¶
　　　題魯■港驛和貫酸齋題壁¶
呉姬水調新腔改馬上郎君好風采王孫一去¶
春草深謾有狂名滿江海歌詩呼酒江上亭墨¶
花飛雨江不睛江風吹破蛾眉月我亦東西南¶
北客¶
　　　寒夜聞角¶
野人卧病不得眠溩溩盡角声凄然黄雲隔断¶
<pb:KR4d0519_SBCK_002-49a>¶
塞北月白鴈呌破江南烟山城地冷迫歲暮野¶
梅雪落溪風顛長門羙人怨春老新豊還惜少¶
年好夜深悲壮声摇天萬瓦月白霜華鮮野人¶
一夜夢入塞走馬手提鐡節鞭髑髅飲酒雪一¶
丈壮士起舞氈帳前五更夢醒氣如虎将軍何¶
人知在邉¶
　　　宣政同知燕京閭報國哀時¶
　　　文皇晏駕¶
雨傾盆風擲瓦白髯使者能騎馬相逢官長馬¶
不下馬上云云淚盈把¶
<pb:KR4d0519_SBCK_002-49b>¶
天柱傾天不晴白髯使者東南行東南山水失¶
顔色一夕秋風来上亰¶
　　　鼎湖哀¶
荆門一日雷電飛平地竪起天王旗翠華遥遥¶
照江漢八表響應風雲随千乗萬騎到関下亰¶
師復覩龍鳯姿三軍夘破古北口一箭血洗潼¶
関屍五年晏然草不動百糓䆉稏風雨時脩文¶
偃武法古道天閣萬丈奎光垂年年北狩循典¶
禮所在雨露天㤙施宫官留守掃禁闕日望照¶
夜逥金覊西風忽湧鼎湖浪天下草木生號悲¶
<pb:KR4d0519_SBCK_002-50a>¶
吾皇騎龍上天去地下赤子将焉依吾皇想亦¶
有遺詔國有社稷燕太師太師既有生死託始¶
終肝膽天地知漢家一綫繫九鼎安肯半路生¶
狐疑孤児寡婦前日事况復先生親見之¶
　　　歲云暮矣¶
歲云暮矣子将焉之江南木落鴻鴈飛姢姢羙¶
人淮水涯淮水去不止相思日千里¶
歲云暮矣子将焉往燕山雪花大如掌姢姢羙¶
人淮水上淮水日夜流相思人白頭¶
歲云暮矣子将焉行江南木落天雨霜姢姢羙¶
<pb:KR4d0519_SBCK_002-50b>¶
人淮水傍淮水不囬頭行人上小舟¶
　　　京口寒夜和葛秀才床字韻¶
秋髙馬肥弓力強山空木落天雨霜邉庭晏然¶
草不動漢家将軍一丈長江南地濕小臣病閉¶
户一月不下床願言昭代舉天網亦有枳棘栖¶
鵉凰¶
　　　江上聞笛¶
江上何人吹玉笛水冷沙寒龍夜泣鮫人水底¶
織氷綃洒涙行珠明月髙銀河淡淡月茫茫鴈¶
奴打更沙溆傍更深綉𬒳夜寒重明月梅花滿¶
<pb:KR4d0519_SBCK_002-51a>¶
地霜¶
　　　夜寒獨酌三首¶
欲雪不雪風力強欲睡不睡寒夜長玉奴剪落¶
燕尾燭銀瓶煑酒浮鵝黄三軍豪氣不可敵醉¶
倒緑鬂叅軍郎夜深大吟且就枕明朝萬瓦㸔¶
睛霜¶
去年徤児筋力強豪氣不减関雲長揮戈叱咤¶
陣雲黒邉風白晝吹日黄将軍威武不可近錦¶
𫀆赤面黄鬚郎今年收功入将府烏靴暁踏天¶
街霜¶
<pb:KR4d0519_SBCK_002-51b>¶
江風吹浪十犬強孤舟逺客愁夜長何如歲晚¶
在家者擁炉酌酒天昏黃蔡州鵝鳴持元濟滹¶
沱馬渡悲王郎盃中有物且湏盡勲業滿鏡生¶
秋霜¶
　相逢行贈别舊友治将軍(并序)¶
　　予遷官出閩舟行抵興田驛二十里許¶
　　俄聞擊鳴金鼓應響山谷間随見旌旗¶
　　導前兵卒衛後中有乗馬者毳𫀆帕首¶
　　徐行按轡屡目吾舟吾病乆氣餒不能¶
　　無惧心也頃之興田驛吏以行輿見迓¶
<pb:KR4d0519_SBCK_002-52a>¶
　　　遂舎舟乘輿嚮之旌旗兵卒移導與前¶
　　　馬從輿後輿行馬鳴途中未敢交一語¶
　　　迫暮至邸舎燭光之下毳𫀆者進曰某¶
　　　乃建之五夫廵檢官聞使君至候此㭩¶
　　　一月矣某甞三識使君面自都門一别¶
　　　今巳五載使君豈遺忘之耶僕驚謝曰¶
　　　將軍何人也荅曰某即使君舊交雲中¶
　　　也熟視乆之恍如夢寐雲中復能紀余¶
　　　闕下半采時否耶歴歴関河舊逰如隔¶
　　　世乃對燭光夜道故舊明日復同逰武¶
<pb:KR4d0519_SBCK_002-52b>¶
　　夷九曲煑茶酌酒臨流賦詩出入丹崖¶
　　碧嶂間心與境㑹天趣妙發長歌劇飲¶
　　　相與爲樂酒䦨興盡秋風凄凄落水雨¶
　　　下閩関在望復作逺行予始見君而懼¶
　　　次得君而喜終㑹君而樂又得名山水¶
　　　以發揮乆别抑欝之懐樂甚而復别别¶
　　　而復悲悲復継之以思也嗟夫人生聚¶
　　散信如浮雲地北天南㑹有相見因賦¶
　　詩復爲相逢行以送之¶
一年相逢在京口咲觧呉鈎換新酒城南佻杏¶
<pb:KR4d0519_SBCK_002-53a>¶
花正開白面青衫鞭馬走一年相逢白下門短¶
衣窄䄂呼郎君朝馳燕趙暮吴楚逸氣不覺凌¶
青雲一年相逢在闕下東家蹇馿日相假有如¶
臣甫去朝天泥滑沙堤不敢打都門一别今五¶
年今年相逢滄海邉千山木葉下如雨鴈声堕¶
地秋連天將軍毳𫀆腰羽箭擁馬旌旗照溪面¶
小官不識将軍誰卧病孤舟強相見豈知此地¶
逢故人摩挲病眼開層雲舊逰歴歴如隔世夜¶
雨豈知思同群郎君别後瘦如許無廼從前作¶
詩苦溪頭月落山舘深剪燭猶疑夢中語人生¶
<pb:KR4d0519_SBCK_002-53b>¶
聚散亦有時且與将軍逰武夷弓刀掛在洞前¶
樹洞裏仙童来覔詩稽首武夷君借我幔峯頂¶
分我紫霞盃與子連夜飲左手招子喬右手招¶
飛璚舉觴星月下聴吹雙鳯笙我酌一杯酒持¶
勸天上月勸尔長照人相逢莫向関山照離别¶
鳯笙換曲曲未終天風木杪飄晨鍾拂衣罷宴¶
下峯去又隔雲山千萬重¶
　　　七夕後一夜樂陵䑓上倚梧桐樹望月¶
　　　有懐御史李公藝¶
凉風吹動梧桐葉瀉下冷冷露華白樂陵䑓上¶
<pb:KR4d0519_SBCK_002-54a>¶
悄無人獨倚梧桐㸔秋月月高當午桐影直不¶
覺衣沾露華濕此時却憶金陵人酒醒江楼听¶
吹笛¶
　　　北風歌送王君實并寄憲副順子昌¶
北風日日吹浮雲西南一星光射門出門見客¶
箝口坐打馬送君收泪吞箝口秪自知吞泪竟¶
何益木葉下玄霜日日北風急北風吹淺淮南¶
波坐見白日浮雲多九関虎豹卧不動柰尔狐¶
狸燕雀何¶
　　　留别同年索士岩經歴¶
<pb:KR4d0519_SBCK_002-54b>¶
欲落不落天上雪欲去不去閩申入紅塵香暖¶
荔枝國白日醉卧芙蓉茵功名富貴倘来物政¶
事文章奚足珎人生所貴在知巳四海相逢骨¶
肉親在知巳寧論千里與萬里志士鷄鳴中夜¶
起秋雨𥻘𥻘劍光紫¶
　　　赱筆贈燕孟𥘉¶
别君金陵城遇君錢塘驛落魄江湖懶折腰咲¶
傲公侯但長揖柳花吹香樸酒缸酒波灔灔如¶
春江西湖天鏡碧堕地吴山蛾眉春入窓平生¶
豪氣如虹吐餘子紛紛何足数驛亭把酒歌别¶
<pb:KR4d0519_SBCK_002-55a>¶
離醉聽江潮鳴萬鼔¶
　　　偕卞敬之逰吴山駞峯紫陽洞¶
天風吹我登駞峯大山小山石玲瓏赤霞日射¶
紫瑪瑙白露夜滴青芙蓉飄颻雲氣穿石室石¶
上凉風吹紫竹掛冠何日賦歸来掃石篝燈洞¶
中宿¶
　　　過桐君山¶
桐山峩峩桐水清仙人不住芙蓉城山頭咲指¶
梧柌青至今山水俱得名丹光夜照江水赤赤¶
浪神魚夜飛出碧桃花下覔神仙白日山中遇¶
<pb:KR4d0519_SBCK_002-55b>¶
樵牧江深谷響山有靈東山人喚西山譍漁人¶
誤入水簾洞石崔倒掛丹崖藤祠荒路断行人¶
少石上清風長瑶草月明黄鶴飛渡江仙人二¶
去梧桐老¶
　　夜泊釣䑓¶
雙崖屹立㡬千仞下有一葉之孤舟繁星亂垂¶
光燁燁長藤古木風颼颼荒祠幽黒山鬼集怪¶
石如人水邉立錦峯繍嶺雲氣深萬壑千岩露¶
華滴山僧對語夜未央不知風露滿衣裳唤船¶
掁錫渡江去林黒無由歸上方髙寒宇宙無人¶
<pb:KR4d0519_SBCK_002-56a>¶
語亂石灘声洒飛雨欲從嚴子借羊裘坐待船¶
頭山月吐¶
　　　武夷舘方池¶
武夷之境多神仙我亦駐此臨風軒方池清夜¶
墮璧月重簾白日垂洞門暗泉湧池紫波動㣲¶
雨在藻金魚翻倚䦨照影清光底柱杖卓石尋¶
無原洗頭玉女去不返遺此丈八美蓉盆溪船¶
明日泛九曲出入紫翠聽潺湲便從此地覔真¶
隠何必啇山求綺園¶
　　　蛾眉雲謝照磨李伯貞遺白石¶
<pb:KR4d0519_SBCK_002-56b>¶
仙人李大白俊逸天下聞芙蓉宫錦𫀆䄂有蛾¶
眉雲蛾眉山髙劍門隔化為太古一片雪南州¶
北越打相從赤日炎風消不得今年東海逢故¶
人海波灔灔蒲萄春酒酣拂䄂墮秋水但覺滿¶
座光嶙峋夜深酒醒伴狂客玉井蓮開華峯白¶
海天落月掛石林坐卧猶疑見顔色秃兎謾吐¶
蛾眉雲何以報荅雙南金古人契義重金石此¶
物歲寒氷雪心¶
　　　至元丙子歲六月照磨覃懐李君諒伯貞以白石小山見遺潔白¶
　　　况瑩奇秀磥砢置之石林亭上名之曰蛾眉雲¶
<pb:KR4d0519_SBCK_002-57a>¶
　　　題壽監司所蔵羙人織錦圖¶
卷中織錦秦川女大姬啞啞弄機杼小姬織倦¶
何所思簾幕無人燕双語成都花發江水春門¶
前馬嘶車轔轔髻雲两耳㸔欲堕蛾眉八字畫¶
不伸行人一去無消息氷𧖟吐絲成五色柔腸¶
九曲細扵絲萬縷春愁政如織綺窓睡起聞早¶
鶯西楼月落金盆傾暖霞拂地海棠暁香雪潑¶
户梨花晴日長春院機声動梭影穿花飛小鳯¶
水心驚起鴛鴦栖花底不成蝴蝶夢纎纎玉指¶
柔且和香鈎小襪裁春羅滿懐心事付流水蕩¶
<pb:KR4d0519_SBCK_002-57b>¶
目雲錦廻青波佳人自古多命薄風裏楊花随¶
䖏落豈知醜婦嫁田家生則同衾死同槨君不¶
聞長安城中花滿枝東家蝴蝶西家飛籠中鸚¶
鵡喚新主門裏侍鬼更故衣又不聞田家婦日¶
掃春𧖟宵織布催租縣吏夜打門荆釵布裙夫¶
短袴我題此卷三嘆吁百年醜好俱虗無排雲¶
便欲呌閶闔為我獻上豳風圖¶
　　　題畫馬圖¶
漢水揚波洗龍骨房星堕地天馬出四蹄蹀&KR1923;¶
若流星两耳尖脩如削竹天閑十二連青雲生¶
<pb:KR4d0519_SBCK_002-58a>¶
長出入黄金門鼓鬃振尾恣偃仰食粟何以酧¶
主㤙豈堪碌碌同凡馬長鳴噴沫奚官怕入為¶
君王駕鼓車出為将軍静邉野将軍與尔同死¶
生要令四海無戰争千右萬古歌太平¶
　　　題雲山圖¶
我有将軍萬曡青換得琅玕半窓緑月明恐有¶
鳯来棲日暮何妨雲借宿清時海字無𤇺烟五¶
風十雨歌豊年㸔山愛竹了公事焚香掛畫似¶
神仙城頭漏箭催更鼓将軍蒹寝元戎府恠底¶
雲山光滿林床頭斜掛三珠虎¶
<pb:KR4d0519_SBCK_002-58b>¶
　　　題陳所翁墨龍¶
盡龍天下稱所翁秃筆光射驪珠宫長廊白日¶
走雲氣大厦六月生寒風興来一飲酒一石手¶
提玄兔槌霹靂漲天烟霧晴不收頭角峥嶸出¶
墻壁全形具體得者稀今日海邉親見之滿堂¶
光熖動鱗甲倒披海水空中飛凌風直上九天¶
去天下蒼生望霖雨太平天子居九重黍稷穣¶
穣千萬右¶
　　　題壽監司所蔵瘦馬圖¶
沙塲日暮春草肥瘦馬不受黄金覊天生神駿¶
<pb:KR4d0519_SBCK_002-59a>¶
天所愛豈容過事無人知郎官病坐芙蓉幙喜¶
見馬圖天上落人生相遇貴相知孰謂世間無¶
伯樂¶
　　　題喜里客&KR0550;雪山壁圖¶
一年在亰口雪片深冬大如手獨騎瘦馬入誰¶
家四面雲山如甕牗大江東去流無声金焦二¶
山如水晶瓜州江口人不渡時有蓑笠漁舟横¶
一年在建業臘月楊花滿城雪五更凍合石頭¶
城霜風鼓寒氷柱裂秦淮酒楼髙十層鍾山對¶
面如銀屏鷺洲不見二水白天外失却三山青¶
<pb:KR4d0519_SBCK_002-59b>¶
一年在鎮陽燕山積雪飛太行滹沱氷合断人¶
跡井陘路失迷羊腸長空萬里絶飛鳥捲地朔¶
風吹馬倒狐裘公子獵城南茅店酒帘懸樹杪¶
今年入閩関馬蹄出沒千萬山瘴雲朝暮氣藹¶
藹石泉日夜声潺潺雪花半落不到地但見睛¶
空湧流翠海頭鼓角動邉城木末楼䑓出僧寺¶
何人蹇馿踏軟沙出門無䖏不梅花江潮入市¶
海船集水暖遊魚不用叉良工寫出雪山壁過¶
眼令人憶南北玉亰銀闕五雲端待漏何年鳯¶
池側¶
<pb:KR4d0519_SBCK_002-60a>¶
　　　和題吴閑閑亰舘王本中醉作竹石壁上¶
硯屏花落丹水香歩虗白日声琅琅江南道士¶
愛瀟洒新粉素壁如秋霜王郎酒後衫䄂濕醉¶
眼朦朧電光急黑龍雲重而脚斜白兔秋髙月中¶
泣倦逰借榻日觀東恍愡舊夢三湘中鷓鴣声¶
断江路逺青松雨暗春𪷟濛¶
　　　梅仙山行¶
赤星落色漢祚㣲端門日日腥風吹咸陽秋色¶
壓宮樹金人夜泣銅駝悲先生䄂䟽探虎窟漢¶
鼎猶堪支一足九重烟霧似海深門外向人知¶
<pb:KR4d0519_SBCK_002-60b>¶
慟哭賊莾白日升髙䑓玉壐墮地声如雷周公¶
揖譲孺子戯絳𫀆将軍何日来塵飛滄海風擲¶
瓦白鶴身輕快如馬一聲鐡笛度閩関山月溪¶
風共瀟洒龍争虎闘耳不聞長嘯䄂拂松枝雲¶
夜鐺白石煑秋雨玉佩赤錦飄霞裙先生一去¶
㡬千載尚有當年遺跡在題詩絶壁寄先生頓¶
使林巒顔色改藥爐寂寞秋草深丹井水落莓¶
苔侵至今火灰化爲土猶有丹光穿樹林¶
　　　釣雪圖¶
天寒日暮烏鴉啼江空野濶黄雲低村南村北¶
<pb:KR4d0519_SBCK_002-61a>¶
人跡断山前山後玉樹迷歌楼酒香金帳暖豈¶
知蓬底魚羹飯一絲天地栁花春萬里烟波蓮¶
葉逺風流不数王子猷清興不减山隂舟入間¶
富貴草頭露桐江何䖏覔羊裘還君此畫三嘆¶
息如此江湖歸未得洗魚煑飯捲孤篷江上雲¶
山好顔色¶
　　　登雲際題壁¶
長吟入雲際䄂拂日邉霞摩挲織女機柱杖倚¶
靈槎聞說名泉竒觀倒瀉銀河千丈玉乳濺飛¶
花寄語陸鴻漸我有武夷茶令機支鐺僧掃葉¶
<pb:KR4d0519_SBCK_002-61b>¶
鶴㸔家不妨茶罷酣歌醉飲直到日西斜滿筆¶
淋漓醉墨應有山靈夜護林壑動龍蛇秉燭下¶
山去渡口月籠沙¶
　　　題四時宫人圖¶
紫宫風暖百花香玉人端坐七寳床鳯凰小¶
架懸夜月一女侍鏡觀濃粧背後一女冠烏㡌¶
茶色宫𫀆靴色皂手持團扇不動塵一掬香弯¶
立清暁一女淺歩腰半　小扇輕撲花間蛾淡¶
隂桐樹一女立手抱胡床眼轉波床頭細鎻懸¶
金鍾白鶴双飛花影重詞人見此神恍惚巫山¶
<pb:KR4d0519_SBCK_002-62a>¶
夢裏曽相逢¶
金猊吐烟清晝長美人坐倚白玉床藍衫一女¶
髻垂耳手持方扇立坐傍一女最小不㑹粧髙¶
眉短髪耀漆光玉纎緑笋握金剪桞下輕挽宮¶
人裳金盤玉甕左右列紅桃碧藕氷雪凉氷壷¶
之傍立一女背後随以雙白羊手拱金瓶瀉水¶
忙滴翅洒雪驚鴛鴦鴛鴦得水自雙浴美人抱¶
膝空断腸¶
盆池露冷荷半枯碧波風細雙逰魚羙人坐此¶
碧玉椅屏山方桉碧蟾蜍倚後二女執纓立按¶
<pb:KR4d0519_SBCK_002-62b>¶
前二女橋滳滴大女手扶小女腰小女嬌倚大¶
女膝凉風入樹溚翠槐秋深不見羊車来金鈴¶
響䖏吠黃犬羙人　托芙蓉腮¶
錦屏三囬圍綉床沉香椅上鳯褥光美人端坐¶
䄂雙手臨眉半蹙愁夜長㥓後一女伏白羽一¶
女執纓更囬顧一女烏㡌金縷衣玉指纎纎携¶
小女小女手俛大女腇笑㸔孔雀双翠翹可憐¶
美人獨自坐翠竹雪響風前梢¶
　　　清明日偕曹克明登北固楼¶
江南三月萬花桞北固山頭一囬首東風吹録¶
<pb:KR4d0519_SBCK_002-63a>¶
楊子江灔灔江波瀉春酒况乃又是清明天元¶
從一飲三百錢英雄一去㡬千載當年飲者今¶
何在陌上家家列𥿄錢孫劉髙塚何人拜三月¶
三日風又暖千家萬家桃李開少年白日騎馬¶
去滿城紅雨拂面来共君且湏飲一斗䖏世不¶
必歌七哀孫劉事業果何在百年断石生蒼苔¶
　　　送廣信司獄¶
江城六月涼雨餘吴郎買舟之鵝湖江南酌别¶
酒滿壷酒盡落日青天孤如君俊氣江海少竒¶
語驚人天所寳春鶯乳燕緑窓深酒醒夢囬銀¶
<pb:KR4d0519_SBCK_002-63b>¶
燭小江東子弟多少年見君手采如神仙時明¶
刑措日無事檀板且下鵝湖船鵝湖山下秋稻¶
熟鵝湖山前秋水緑五風十雨樂太平肯使人¶
間有冤獄¶
　　　和友人逰鶴林韻¶
何人結屋山之阻剰水殘山半間與竹院東風¶
僧未歸落日楼䑓自鈴語劉家事業今沉淪空¶
餘黄鵠青嶙峋孫家氣㮣果何在當時未必分¶
偽真可憐䖏士若馮道安得罵賊如張廵百年¶
徃事空白日萬山花落如紅塵不如掃地傾二¶
<pb:KR4d0519_SBCK_002-64a>¶
斗徑造何必問主人東廊西廊雲不掃白鶴歸¶
来立華表沈郞𫾣棋山鳥驚陳郞落筆龍蛇遶¶
葛公飲酒不論錢何必三茅求悟道鳥髯白面¶
郭将軍痛哭長歌寫懐抱了公絶若耳不聞何¶
䖏深山拾瑶草倚歌和者病叅軍了窓病起風¶
日好荼䕷滿庭香雪晴桞花簾幕倦春暁人生¶
樂事當勝逰山堂作者半日留古来此事誰不¶
樂只恐人去山靈愁¶
　　　髙堂劉侯定齋野友亭¶
淮隂季年韓将軍狡兎巳死走狗烹沛中白髪¶
<pb:KR4d0519_SBCK_002-64b>¶
周将軍碧色巳滿細柳營何如髙堂劉将軍太¶
平不許矢石勲棹頭青海無傳箭天山掛却烏¶
角巾歸来買地築小亭漯水為鏡山為屏樵人¶
溪叟日相過野歌村舞醉復醒去年偶尔劍戟¶
鳴潼関馬過戰血腥白頭老子如不聞牛背一¶
笑千山青¶
　　　賀山長丘臣敬復淮西田¶
鄞城公子人中英天㤙教領来國城秋霜滿區¶
老劍鳴開口磊落肝膽明前年歲豊夏無麥去¶
年雨足秋無粟先生激烈氣不平舘下誰令有¶
<pb:KR4d0519_SBCK_002-65a>¶
飢色揚眉掉臂傍無人義動天子耳目臣誰人¶
歸我三千里坐令孔席囬陽春只今寒士望梁¶
棟文梓髙梧天所用諸生食飽待先生日午杏¶
壇㸔舞鳯¶
　　𥙷闕歌¶
錢塘三日風雨急古銅夜光飛霹靂是知神物¶
出人間猶帶吴宫上花碧玉橋素練懸銀河支¶
機女児飛鳯梅鍜鬚風軟亂纎影春水目睛生¶
潮波破窓冷硯留不得零落江南酒家客狂歌¶
索酒仰面歇誤擊紅籌唾壷裂何人進入蓮菜¶
<pb:KR4d0519_SBCK_002-65b>¶
宫銀屏碧幙珠簾重此生𥙷闕亦何用玉龍瀉¶
水流芙蓉¶
　　　過淮河¶
淮水清河水黄出門偶尔同異郷排空捲雲若¶
飛電随風逐浪庸何傷東流入海殊不惡萬里¶
同行有清濁¶
　　擁爐夜酌嘲張友寄詩謝¶
張生不好飲飲酒如飲藥得酒味濡唇形影先¶
落溾野人飲不辭飲盡盃中涸酒渴向茶煙松¶
風語幽壑芳山道士胡不来一夜燈花向人落¶
<pb:KR4d0519_SBCK_002-66a>¶
　　　送友人之亰¶
霜髙木落河始氷䑓郞别我之燕亰朔風迎面¶
飛鳥盡臘雪打㡌鞭馬行新年捧表拜闕下春¶
寒詔賜玻瓈觥朝官如問小叅軍為言卧病丹¶
陽城¶
　　　題南宫子蠟嘴圖¶
南宫山人何俊竒小窓睡起凉雲飛野棠秋早¶
霜子熟枯木葉髙蠟嘴肥滿前累累甘尔口政¶
猶癡心落人手五陵年少知尔名一飽無人早¶
囬首¶
<pb:KR4d0519_SBCK_002-66b>¶
　　　西楼别寄閩憲諸公¶
八月八日溪上别溪上彩旗紅獵獵離情巳逐¶
渡江雲邉草連天剪秋色玉&KR0865;金虎諸大夫欲¶
别不别留斯湏沙明淺渚白鳥下酒盡落日青¶
山孤丈夫有淚不湏洒去客掛㠶君上馬悠悠¶
囬首各東西惟見西溪捕魚者閩関一片月太¶
行一片雲鴈書逺寄隔山嶽雲飛月眀多憶君¶
　贈别鷲峯上人并引¶
　　予遷官出閩過建陽㑹同年契世文邀¶
　　　予至其家因登溪閣俄聞茂林脩竹間¶
<pb:KR4d0519_SBCK_002-67a>¶
　　　有絃誦之声詢世文乃靈山上人也頃¶
　　　之相㑹閣上臞然如鶴悠然如■雲出¶
　　　所作詩一帙䔥然有林下風也予南出¶
　　　閩世文亦将赴官編脩鷲峯送予溪上¶
　　　徘徊顧望有不忍别意鷲峯湖南人本¶
　　　姓歐陽靈其釋名鷲峯其自號乃座主¶
　　　翰林侍讀歐陽之族雖緇流而其家學¶
　　　有自云¶
建溪秋髙山水清溪邊偶識衡陽僧臨水洗鉢¶
掛溪閣夜訪校書天祿燈聖經佛偈通宵讀首¶
<pb:KR4d0519_SBCK_002-67b>¶
蓿堆盤勝食肉囬鴈峯南難寄書武夷洞前堪¶
煑粥西風獵獵吹水寒相送郞官南出関校書¶
公子玉亰去衡陽上人何日還手中玉杖春雨¶
緑毋乃湘君廟前竹胡不截作双鳯簫吹作来¶
儀舜庭曲古曲雅以淡天髙難上聞不如且拄¶
杖頭月歸卧祝融峯畔雲¶
　　　送馬伯庸子之亰¶
欲晴不晴天氣慳欲别不别人語難丈夫意氣¶
自磊落握手一笑心與肝南宫子弟吐金縷何¶
必樽前花觧語樹摇晚翠下風凉燭落春紅剪¶
<pb:KR4d0519_SBCK_002-68a>¶
秋雨高歌痛飲如有神醉吐不惜車中茵明朝¶
送子上船去囬首江南江北人¶
　　　送韓司業¶
楊花落盡梅子青丹陽酒滿雙玉瓶使君買舟¶
渡江去落日淡淡波溟溟先生抱才登舘閣東¶
壁文采光龍廷自憐落日江湖上為言蹤跡如¶
雲萍¶
　　　蒲萄酒美鰣魚味肥賦蒲萄歌¶
楊州酒羙天下無小槽夜走蒲萄珠金盤露滑¶
碎白玉銀甕水暖浮黄酥柳花吹盡春江漲雪¶
<pb:KR4d0519_SBCK_002-68b>¶
花鰣魚出絲網■郎載酒過江来開酒斫魚醉¶
春晚世事反覆如樗蒲㑹湏一飲空百壷淋漓¶
宫𫀆亦竒士夜起㸔對青燈孤¶
　　　江南春次前韻¶
江南四月春巳無黄酒白酪紅櫻珠吴姬小醉¶
弄絃索十指春雪如凝酥池塘過雨春波漲風¶
捲楊花落蛛網翠眉新婦歌春愁白馬少年歸¶
日晚逰魚水淺出短蒲誰家銀箭飛金壷日長¶
睡起翠隂午簾外忽過流鶯孤¶
　　　送鶴林長老胡桃一褁茶三角¶
<pb:KR4d0519_SBCK_002-69a>¶
胡桃殻堅乳肉肥香茶雀舌細葉竒枯腸無物¶
不可用寄與說法談禪師竹龍吐雪澗水活茅¶
屋煙炊樹雲薄竹院深沉有客過碎桃點茶亦¶
不惡¶
　　　寄省郎沙子丁¶
憶昔射䇿官明光序列前後如鴈行不才瘦馬¶
走州縣君巳落筆中書堂巍巍中書開大府宰¶
相出入勢如乕省郞夜直殿燭長紫薇花間月¶
當午有人此際猶未還政與士卒夜守関風吹¶
衣裳露𬒳面舉目只是水與山嗟余同時異甘¶
<pb:KR4d0519_SBCK_002-69b>¶
苦何時逢君傾一語典衣為買小紅舟剪燭西¶
窓聽秋雨¶
　　　夏夜積雨霽隂雲不收病坐南軒月復出¶
積雨巳歛雲不明淡月怱出户牗晴幽人開窓¶
看月色投入懐抱亦有情数宵相連尔何在應¶
駕老蟾出東海今宵見尔不得眠未脫人間女¶
児態愛渠中夜雪滿庭照出飯顆山頭形何人¶
此際歩㣲影玉堂珂珮風泠泠¶
　　　連夜雨晴¶
石榴花紅細雨白江南四月天氣凉湏臾雲散¶
<pb:KR4d0519_SBCK_002-70a>¶
忽晴色滿院花樹生幽香幽人抱病無可語日¶
出南窓看晴雨小児造化多戯人世上俗子徒¶
勞神¶
　　　題郭元二公畫壁¶
两山出沒如乕頭争竒角恠不肯休一山如龍¶
入雲去一山化作長江流崚嶒相雄不相下欲¶
向人間索髙價塵中有客語如狂龍者可先江¶
者亞一笑上馬歸醉眠麯生使我多妄言酒醒¶
忽記夜来語先者姓郭亞者元¶
　　　次韻休上人見寄¶
<pb:KR4d0519_SBCK_002-70b>¶
山深樹宻鳴鴉肥山人得句多清竒深沉竹院¶
白日静焚香自禮天人師門前雨過岩花活凉¶
風蕭蕭䄂衣薄狂隣卧病在江城懐抱思君空¶
作惡¶
　　　復次前韻柬龍江上人¶
山中酒熟黄鷄脃閉門索句何瑰竒何人剥啄¶
急如雨門前忽見黄冠師揮毫落𥿄龍蛇活愧¶
我無能才思薄欲師更洒桞楊枝瘧鬼林頭敢¶
為惡¶
　　　夜坐贈秀才¶
<pb:KR4d0519_SBCK_002-71a>¶
青原故人貧且窮燕山野客疲且聾擁炉不斍¶
殘火白開窓忽見月明東乃知清景不可得得¶
詩一笑衰顔紅夜深吹燭且睡去楼外落鴈呼¶
霜風¶
　　　夜坐分韻得此字¶
逢冬亦欲郷風舉客舎蕭條念閭里夜寒鐡馬¶
嘶北風漏下銅壷凍春水床頭斗酒復何為灯¶
下三豪猶在此明朝上馬氣如雲揮劍長歌為¶
君起¶
　　曉起¶
<pb:KR4d0519_SBCK_002-71b>¶
烏鴉啞啞霜樹晴𥿄窓潑眼春雪明野人臥病¶
睡方起官街踏踏聞馬行矮窓小戸坐終日煑¶
茶繞坐松風生明朝呼児刷駿馬出門一笑青¶
天横¶
　　　賡眠字韻¶
去年走馬尋陽関五里十里逢烽烟孤臣泣血¶
紫塞外壮士倚劍青雲邉今年臥病在江海呼¶
児夜讀歸来篇結茅松壁知何日飽聽一枕松¶
風眠¶
　　　賡覆字韻¶
<pb:KR4d0519_SBCK_002-72a>¶
朔風吹帳㓕前燭将軍夜擁貂裘宿玉関飛雪¶
入紫宫白髪孤臣守金屋近思徃事良可悲世¶
事樗蒲多反覆古来宫殿說咸陽落日猿啼掛¶
枯木¶
　　　送友人之金陵¶
陳郎買舟上金陵寒江水落風浪小飛㠶逺掛¶
蔣山青空城畫角秦淮暁白門酒羙香滿城吴¶
姬喚客客不行楼中子弟盡年少玉奴行酒吹¶
鵉笙陳郞不聽黃金縷朝走東吴暮走楚半生¶
落魄一布𫀆感慨長歌吊千古六朝遺跡生暮¶
<pb:KR4d0519_SBCK_002-72b>¶
烟故家荒塜迷花鈿鳯凰䑓上酹李白何人知¶
子囊無錢¶
　　　元子逰戯竹木¶
元君磊落誰與同秃筆一掃俗子空蕭梢瘦竹¶
卧踈雨槎枒老樹懸春風野人卧病在京口見¶
君此畫心神融何人識此歲寒景為我進入蓬¶
莱宫¶
　　　送惟英之淮安¶
江南木落天欲霜故人别我之淮郷野人一月¶
病在床不能送子河之傍殷勤拂子衣上黄呼¶
<pb:KR4d0519_SBCK_002-73a>¶
子醉酒三百觴嵗寒歸計不可忘吴門白髪遥¶
相望¶
　　　同友人楊子江送客¶
将軍之馬駿且雄葛仙騎之如逰龍金陵之酒¶
香且冽葛仙飲之豪興發馬上送客楊子津下¶
馬飲客金陵春主人上馬客巳渡囬首江南江¶
北人¶
　　　題江郷秋晚圖¶
沙頭潮下秋水枯雲山落日雲糢糊草堂逺近¶
路長驅蕭蕭行李行人孤蹇馿渡橋歸思急村¶
<pb:KR4d0519_SBCK_002-73b>¶
南村北天秋色何者相呼鷄犬声山前山後烟¶
樹立江風水面吹殘莎打魚小艇如飛梭何人¶
盪槳立船尾釣者船頭腰半駝小李将軍不可¶
作粉壁流傳愁剥落石門守者猶可竒柱杖𫾣¶
門索新䟦京口緑髪參軍郎見君此畫心即降¶
携家便欲上船去買魚煑酒楊子江¶
　　　為九江方七髙賦¶
匡廬山中有佳士讀書結屋青雲松碧窓夜影¶
紫翠動落日照見香爐峯窺灯夜壁山鬼過采¶
蘭東徑仙人逢危簷墮雪听風竹古寺隔嶺聞¶
<pb:KR4d0519_SBCK_002-74a>¶
烟鍾每思幽絶動歸興嵗晚落葉迷行踪扁舟¶
何日過湖口分我半壁青芙蓉¶
　　　将至太平驛即興¶
上灘泊䖏無十里舟人鼓舞家家喜到驛歡呼¶
如到家明日舟行復如此驛行傳食過年年何¶
日歸種淮南田玉堂■馬雖云貴白酒黄鷄不¶
論錢¶
　　　中秋月夜泛舟扵金陵石頭城¶
秦淮流水西復東倒&KR0636;天影磨青銅飛㢘掃空¶
出海月明珠飛入琉璃宫着我扁舟二三友江¶
<pb:KR4d0519_SBCK_002-74b>¶
上雪槎泛牛斗笑語人間两岸灯進君江上一¶
尊酒醉来起舞听浩歌宛如玉樹春風和世間¶
樂事古来少天下月明今夕多六代江山自瀟¶
洒潮落潮生石城下人生得意當歡逰此月此¶
水年年秋¶
　　　暁上石壁灘¶
龍溪三月人上船十里五里灘声喧浪花飛雪¶
洒石壁船尾落月傾金盤越児卧篙頭刺水露¶
重布㠶風不起近山鍾動石楼中隔水鷄鳴烟¶
樹裏過江日日水與山詩人得趣如得官白雲¶
<pb:KR4d0519_SBCK_002-75a>¶
遥在太行北何日歸舟下石灘¶
　　　過臨平¶
昔人五月臨平路汀洲藕花滿無数此来三月¶
過臨平雪白楊花捲波去楊花捲盡藕花開今¶
人古人俱到来欲向山隂尋賀老酒船到䖏且¶
徘徊¶
　　　越溪曲¶
越溪春水清見底石罅銀魚揺短尾船頭紫翠¶
動清波俯㸔雲山溪水裏誰家越女木蘭橈髻¶
雲墮耳溪風髙采蓮日暮露華重手滴溪水成¶
<pb:KR4d0519_SBCK_002-75b>¶
蒲萄盈盈隔水共誰語家在越溪溪上住蛾眉新¶
月破黄昏双櫓如飛剪波去¶
　　　紫溪道中¶
三月晦日春欲還深林百鳥鳴間関緑雲迷合¶
紫溪嶺白雨遥掛烏石山山髙雨落不到地萬¶
壑千巖洒飛翠逺人送春千里歸風送藍輿野¶
花墜間関咫尺上青霄海上三山路不遥地僻¶
題詩公事少芙蓉悵裏紫雲飄¶
　　　和同年觀志能還自武昌詠¶
短衣匹馬走江漢山川歴歴何雄㢤漢陽風緊¶
<pb:KR4d0519_SBCK_002-76a>¶
　角動洞庭水深鴻鴈来雪消巴蜀浪飜屋黄¶
鶴磯下声如雷是時立馬夜呼渡清江若竹猿¶
声哀¶
　溪行中秋翫月并序¶
　　　余乃薩氏子家無田囊無儲始以進士¶
　　　入官為京口録事長南行䑓辟為掾継¶
　　　而御史䑓奏為燕南架閣官歲餘遷閩¶
　　海㢘訪知事又歲餘詔進河北㢘訪經¶
　　　歴皆奉其母而行以禄養也後至元三¶
　　　年八月望舟泊延平津是夕星河燦然¶
<pb:KR4d0519_SBCK_002-76b>¶
　　　天無翳雲月如白日溪声潺湲若奏樂¶
　　　四山環抱如拱如立如侍左右奔走執¶
　　　事者薩氏子奉母坐船上與其婦具酒¶
　　　餚盤饌奉觴上夀継而若妹若婿若婢¶
　　　若僕以次而進和而不褻謹而怡怡月¶
　　　色蕩酒而溪韻雜笑談母懽甚至舟人¶
　　　醉飲亦相與鼓枻作南歌而樂今夕何¶
　　　夕不知奉親之在異鄉也嗟夫昔人所¶
　　　謂官逰之樂不如奉親之樂實天樂也¶
　　　薩氏子扵是命婦盥爵滿以酒再拜爲¶
<pb:KR4d0519_SBCK_002-77a>¶
　　　母壽而作歌曰¶
龍津秋水涵太虗今夕何夕光景殊皓月當鏡¶
星貫珠河漢倒影垂平蕪㣲波漾漾風徐徐新¶
凉拂拂飄裙𥚑阿母今年八十餘清晨理髪雲¶
滿梳起居儼重天人如有子在官名在儒奉母¶
禄養南北區晨昏不忍離斯湏荆楚燕趙閩粤¶
吴今年去官南海隅北上咫尺天子都官船軋¶
軋如安車阿母坐臥襟懐舒清晨夜泊不知拿¶
母在船上重褥鋪芙蓉映水摇氍毹開甕酒熟¶
浮新蛆秋園摘菓雨剪𬞞船尾曲突通行厨家¶
<pb:KR4d0519_SBCK_002-77b>¶
鷄水鴨羙且腴鯉鯽鮮大如江鱸奉觴酌酒前¶
拜趍月波蕩酒如浮酥子為母壽婦夀姑阿妹¶
次進偕婿夫酌獻亦及婢與奴熈熙春盎無親¶
踈行禮有莭俱歡娱阿母笑語情愉愉有婦右¶
䇿児左扶舟人醉飽從歡呼鼓枻莭歌声嗚嗚¶
四山曡翠開畫圖溪瀬潄石如笙竽䨥壷酒盡¶
村可酤盤饌狼籍溪可漁人生此樂更有無異¶
郷到䖏同里閭惟期母夀荘椿踰有子願效返¶
哺烏作詩記實無浮譽至元丁丑仲秋書¶
　　　黯淡灘歌¶
<pb:KR4d0519_SBCK_002-78a>¶
長灘亂石如曡齒前後行船如附蟻逆湍衝激¶
若登天性命斯湏薄如𥿄篙者倒掛牽者勞攀¶
崖仆石如猿猱十歩欲進九歩落後灘未上前¶
灘遭上灘之難難扵上絶壁雖有孟賁難致力¶
灘名况復呼黯淡過客攅眉増嘆息下灘之舟¶
如箭飛左旋右折若破圍歡呼踏浪棹歌去晴¶
雪洒面風吹衣飛流宛轉亂石隘奔走千峯如¶
馬快賈客思家一夕還傳語灘神明日賽下灘¶
之易易如盤走珠瞬目何可停斯湏長風破浪¶
快人意朝可走越暮可吴迺知逆順有如此逆¶
<pb:KR4d0519_SBCK_002-78b>¶
者悲愁順者喜請君聽我黯淡歌順則流行逆¶
湏止順者不必喜逆者不必愁人間逆順俱偶¶
尔且得山水從遨逰¶
　　　雲際感興¶
昨日登芝峯兹晨陟雲嶺俯視城中居萬瓦落¶
深井風露洒洒生秋寒飛泉落澗声潺湲筍輿¶
軋軋度脩竹石䦨曲曲躋層巒層巒絶頂天尺¶
五我欲排雲撃天鼓九関乕豹不湏驚吐膽開¶
心見天語天鼓不可擊天門何日開請君听我¶
紫芝曲手招白雲歸去來¶
<pb:KR4d0519_SBCK_002-79a>¶
　　　百禽歌¶
漢宻将軍開大府門外紛紛客如雨繁絃急管¶
耳厭聞要听山中百禽語購求走馬東海頭海¶
頭百禽声啾啾疾飛苦走亦不免䏻言有色貽¶
身憂将軍縦使花作屋不似山林有真樂江南¶
白苧細扵絲紫竹方籠作青幙鵉鳯在野麟在¶
郊太平将軍胡不招簘韶一奏百獸舞玉帛萬¶
國皆来朝嗟嗟百鳥何足録日食将軍太倉粟¶
色衰身死蝼蟻分不𥙷将軍一臠肉箇中鸚鵡¶
最能言不說輿夫行路難萬山雨暗泥滑滑不¶
<pb:KR4d0519_SBCK_002-79b>¶
如歸去声亦乾行不得也哥哥九関乕豹髙嵯¶
峨行不得也哥哥¶
　　　雨傘¶
開如輪合如束剪𥿄調膏護秋竹日中荷葉影¶
亭亭雨裏芭蕉声簌簌晴天却隂雨却晴二天¶
之說誠分明但操大柄常在手覆盡東西南北¶
行¶
　　　梳頭樂府¶
紅綃捲䄂摇釗声摩挲睡眼窺秋菱陽䑓夢断¶
不知䖏一片烏雲愁欲傾一鈎新月掀雲起月¶
<pb:KR4d0519_SBCK_002-80a>¶
漸低流　地玉纎盤轉戯龍形寳釵壓定飛¶
鴉翅撩春撥暁誇自然黄金䨥燕珎珠蟬白頭¶
老嫗低低笑不覺婆婆二八年¶
　　　燈草¶
天涯何䖏無青青王孫去後䕷蕪深瑶田手種¶
緑玉髪道是無情却有心此心未明人未識金¶
箆剖腹森如㦸撮捋一縷玉䖝児散作萬家紅¶
粟粒侯門珠網百面霞秦楼玉樹双頭花慧灯¶
莫與群迷染正性何愁慾境遮韓堂風露光㣲¶
顫萬古聖賢對面面但勤挑剔不惮勞萬炬金¶
<pb:KR4d0519_SBCK_002-80b>¶
蓮紅藥院¶
　　　胡桃¶
武陵仙子裙如血不肯洞中事幽絶東風吹珮¶
嫁西羗生子稜稜剛似鐡道逢賈客懐故山遣¶
児随客東南還銅鈴破晚廣沙漠蠟彈緘愁度¶
玉関瑶池阿母沉吟乆何物外孫如此醜撇歸¶
鸚鵝不囬頭欲啄無由堪下口誰知造化無秋¶
春人間秳槁中清浮請君剖破渾淪㸔㑹見滿¶
腔都是仁¶
　　　茞鞋¶
<pb:KR4d0519_SBCK_002-81a>¶
東家西家賣芒屨南州北州多歧路嚴霜烈日¶
太行坡斜風猛雨瓜州渡南人求利赴北都北¶
人徇利多南趍朝朝迎送名利客身身消薄非¶
良圖人負屨屨負人草從土生復歸土人兮屦兮¶
不知所¶
　　　繍鞋¶
羅裙習習春風䡖蓮花帖帖秋水擎双尖不露¶
行復顧猶恐人窺針線情繅雲隠暎籠新月花¶
影依稀襯香頰彩鳯將翔相顧飛鴛鴦謾語愁¶
舟裂落紅濕透胭脂膩半幅凌波剪秋水莫教¶
<pb:KR4d0519_SBCK_002-81b>¶
踏破浣溪沙濕重東風檯不起¶
　　　燈蛾来¶
灯蛾勞灯蛾勞粉其面錦其𫀆遶灯不去千百¶
遭忽然性命輕鴻毛二鳥死百鳥號一獸死百¶
獸嘷尔為㣲物不自覺徃来就死何滔滔灯雖¶
㓕灯復多蛾兮蛾兮柰尔何¶
灯蛾来灯蛾来遶灯不去飛徘徊清光紅熖午¶
夜開忽然性命随飛灰平生不傍太陽裏何故¶
趍炎来就死人生有情皆愛身何故将身為戯¶
尔¶
<pb:KR4d0519_SBCK_002-82a>¶
　　　飛奴¶
雌雄相對鳴嗚鳴翅翎無異顔色殊營巢寄飬¶
出人力安心飲啄還哺雛借問何脩得如此世¶
上群禽那可比不疑不詐巳恋人自去自来人¶
信巳暁天空濶風日清雕籠衫䄂相賫擎得時¶
可展青雲志囬首無忘白屋情蒼鷹繫緊鶴籠¶
窄以身誤人頴愈力吁嗟此鳥得人憐有性有¶
情非一日¶
　　　長門秋漏¶
上壷注水水縷明中壷激箭移銀星銅龍冤轉¶
<pb:KR4d0519_SBCK_002-82b>¶
吐余毒悶殺長門不寝人情雲心上如火色淚¶
濤湿透銀蟾白三百六旬尚可支二十五声消¶
不得何人夜扣相如扉千金買賦成何遲男児¶
酒後多情思此意文君知不知¶
　　　北人上塚¶
南人城南逢清明北人望北號哭声人生何䖏¶
問南北春秋霜露俱含情天涯芳草何青青杜¶
䳌口血花冥冥酪漿一壷麥一飯香火照日蔵¶
流螢自言家住大河北閩嶺相望六十六血氣¶
尋尋呼應声音容皎皎常在目虚名薄利非良¶
<pb:KR4d0519_SBCK_002-83a>¶
國故山松栢號夜狐児身有禄親不待親墳無¶
主児義辜低頭再拜襟盡血行路人情爲慘切¶
紙灰低拂緑楊風盃瀝澆殘沙上月人言朔客¶
鐡心腸誰無半餉情慘傷宦逰既知離别苦何¶
如拂衣歸故郷¶
　　　枯荷¶
紅雲一夢何茫茫緑縈痩骨擎欲僵愁多有魂¶
吊秋氷故池日夜凄新霜鴛鴦相顧魂巳泣白¶
魚起身銀尺立堂中書客感秋風一片青衫和¶
淚濕¶
<pb:KR4d0519_SBCK_002-83b>¶
　　春别¶
花氣壓簾不愁掃細雨𥻘𥻘長芳草玉釵燕尾¶
剪春寒坐惜流年鏡中老東風吹栁春不知春¶
嬌滿眼顰双眉吴松錦字夢中得暁窓月落聞¶
烏啼南園日暖蝴蝶醉香霧熏人海棠睡朱門¶
小立蹴金蓮落紅起作離人淚¶
　　　南䑓月¶
城南江上逢中秋城南石梁𥘉截流長虹一道¶
貫秋色中分百里江南州殘霞消盡魚尾黒金¶
蛇翻動三江白氷輪碾出碧玻璃照見釣龍䑓¶
<pb:KR4d0519_SBCK_002-84a>¶
上客䑓中之客懐古心黄河太華三登臨今年¶
携月醉䑓畔越水越山為月吟無諸城裏人如¶
海無諸故塚埋殘靄無諸䑓上草離離龍去䑓¶
空三十載昔龍巳去江悠悠今龍雖在人未求¶
懐珠豈立此䑓下要上黄金䑓上鈎乾坤四顧¶
渺空濶詩書元氣行勃勃合沙古䜟此其時天¶
下英雄求一决南䑓月照男児面豈照男児心¶
與肝燕山買駿金萬斛萬里西風一劍寒¶
　　　征婦怨¶
有栁切勿栽長亭有女切勿歸征人長亭楊柳¶
<pb:KR4d0519_SBCK_002-84b>¶
自春色歲歲年年送行客一朝羽檄風吹烟征¶
人逺戍居塞邉轔轔車馬去如箭錦衾綉枕難¶
留恋黄昏寂寞守長門花落無心理針線新愁¶
暗恨人不知欲語不語顰䨥眉妾身非無淚有¶
淚空自垂雲山烟水隔吴越望君不見心愁絶¶
夢魂暗逐蝴蝶飛覺来羞對窓前月窓前月色¶
照人寒遅遲鍾鼓夜未䦨灯䦨有恨花不結粧¶
䑓塵慘恨班班半生偶得一錦字道是前年戰¶
時苦一朝血杵烟薮除腰間斜掛三珠虎妾心¶
自喜還自驚門前忽聞凱歌声錦衣綉服歸故¶
<pb:KR4d0519_SBCK_002-85a>¶
里不思昔日别離情别離之情㡬青草鏡裏容¶
顔為君老黃金白璧買嬌娥洞房只道新人好¶
　　　春逰太真觀¶
東風惱人如着酒曉鶯啼断門前柳青山忽然¶
契我懐飛上玄都十星斗緑雲弄雨小立乆㡬¶
片落花春在手遼東白鶴胡不歸松下丹鉛老¶
霜臼¶
　　　題二宫人琴壷圖¶
行雲留影雪弄香藕絲織翠芙蓉裳春風拂拂¶
蘭蕙芳金殿不鎻䨥鴛鴦氷絃素手彈鳯凰玉¶
<pb:KR4d0519_SBCK_002-85b>¶
壷投矢声玎璫花落無人春寂寂侍女空抱琵¶
琶泣誰知絶代有佳人不觧傾城與傾國笙歌¶
别院留春住嬋姢千古蛾眉妬却笑長門閑阿¶
嬌黄金好買相如賦¶
　　　過桐廬¶
桐廬山水天下清洪濤拍岸山圍城桐君已乘¶
丹鳯去世間草木誰知情落日揺紅魚尾赤江¶
上潮囬沙嘴立三三两两野人家半住漁材半¶
樵牧盡抛章甫求仙靈松間黄鶴喚不應阻風¶
三日看山色平生慣識枯枝藤碧桃海上開多¶
<pb:KR4d0519_SBCK_002-86a>¶
少㡬度春風長瑶草白雲滿地不歸来石爛松¶
枯天地老¶
<pb:KR4d0519_SBCK_002-86b>¶
¶
薩天錫詩集終¶
<pb:KR4d0519_SBCK_002-87a>¶
